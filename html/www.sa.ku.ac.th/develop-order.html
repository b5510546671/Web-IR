<!doctype html public "-//w3c//dtd html 4.0 transitional//en">
<html>
<head>
   <meta name="author" content="wongchinda psdccw@nontri.ku.ac.th">
</head>
<body text="#ffffff" bgcolor="#800040" link="#0000ee" vlink="#551a8b" alink="#ff0000">

<center>
<dt>
<b><font color="#ffff00"><font size=+2>ข้อควรเตือนจิต จะได้ไม่ทำผิดวินัย</font></font></b></dt></center>

<dt>

<hr width="100%"></dt>

<ul>
<dt>
<b><font size=+2>&nbsp;</font></b>การศึกษาเพื่อทำความเข้าใจเกี่ยวกับวินัยและการรักษาวินัยของนิสิตนับว่าเป็นความจำเป็นในการเรียนรู้สภาพแวดล้อมทางใจ
ของการเริ่มต้นใช้ชีวิตเป็นนิสิตในมหาวิทยาลัย ทั้งนี้ เพราะจะทำให้นิสิตใหม่ได้ปรับตน
ปรับใจให้เข้ากับกฎเกณฑ์ทางสังคม และสิ่งแวดล้อมใหม่ ๆ ที่มีความแตกต่างไปจากชีวิตนักเรียนที่ผ่านมาเพื่อไม่ให้เป็นปัญหาและอุปสรรคต่อการศึกษาเล่าเรียน
ในระยะต่อไป</dt>
</ul>

<ul>
<dt>
การกำหนดระเบียบ กฎเกณฑ์ ตลอดจนข้อบังคับต่าง ๆ ทางด้านวินัยนิสิตมีความมุ่งหมายเพื่อวางแนวทางการ
ประพฤติปฏิบัติตน ที่เหมาะสมให้แก่นิสิต โดยกฎเกณฑ์ข้อบังคับต่าง ๆ จะทำหน้าที่เป็นกรอบการปฏิบัติ
เพื่อรักษามาตรฐานความเป็นอยู่ของสังคมในมหาวิทยาลัยให้เกิดความสงบเรียบร้อย
มีแบบธรรมเนียมและจารีตนิยมที่ดีงาม มีสิ่งแวดล้อมที่เอื้อต่อบรรยากาศของสถาบันการศึกษานอกจากนี้มหาวิทยาลัยยังใช้มาตรการทางด้านวินัยเป็นเครื่องมือ
ในการส่งเสริมการพัฒนาบุคลิกภาพของนิสิตและรวมไปถึงการรักษาชื่อเสียงและเกียรติคุณของสถาบัน
อีกด้วย</dt>

<dt>
นิสิตทุกคนมีหน้าที่ต้องปฏิบัติตามระเบียบและข้อบังคับต่าง ๆ ของมหาวิทยาลัยและต้องรักษาวินัยโดยเคร่งครัดอยู่เสมอ
นิสิตจึงควรมีความเข้าใจอย่างถูกต้องในระเบียบข้อบังคับที่มหาวิทยาลัยได้กำหนดขึ้นโดยในที่นี้
ใคร่ขอแนะนำให้นิสิตใหม่ ทุกคนทำความเข้าใจเกี่ยวกับข้อบังคับว่าด้วยการศึกษาชั้นปริญญาตรีของมหาวิทยาลัยเกษตรศาสตร์
พุทธศักราช 2521 ซึ่งเป็นฉบับที่ใช้บังคับอยู่ในปัจจุบัน เพราะข้อบัญญัติต่าง
ๆ ในข้อบังคับดังกล่าว ไม่ว่าจะเป็นทางด้านการศึกษาก็ดี การทำกิจกรรมก็ดี
หรือการใช้ชีวิตในมหาวิทยาลัยซึ่งรวมถึงด้านวินัยด้วยนั้น ล้วนแล้วแต่เป็นเรื่องที่มีความสำคัญ
และมีผลต่อการดำเนินชีวิตของนิสิตทั้งสิ้น</dt>

<dt>
ในปีการศึกษาที่ผ่าน ๆ มา ยังคงมีนิสิตเป็นจำนวนไม่น้อย ถูกปรับโทษทางวินัยที่มีระดับโทษตั้งแต่ขั้นธรรมดาที่เป็น
การกระทำความผิดเพียงเล็กน้อยจนถึงขั้นร้ายแรงที่ทำให้ต้องหมดสภาพความเป็นนิสิตโดยใคร่ขอยกตัวอย่างเฉพาะ
กรณีความผิดร้ายแรงที่มีผลต่ออนาคตของผู้กระทำไว้เพื่อเป็นอุทาหรณ์เตือนใจป้องกันไม่ให้นิสิตอื่น
ๆ ต้องผิดพลั้งพลาด ตามกันไปอีก ดังเช่น <b><i><font color="#ffff00">กรณีการทุจริตในการสอบหรือส่อเจตนาทุจริต</font></i></b>ที่มหาวิทยาลัยถือว่าเป็นความผิดร้ายแรง
เปรียบได้กับคดีอุกฉกรรจ์ ตามกฎหมายในสังคมภายนอก ซึ่งวางระดับโทษไว้สูงสุดโดยไม่มีการลดหย่อน
คือให้ออกสำหรับกรณีทุจริตในการสอบ และพักการศึกษา สำหรับกรณีส่อเจตนาทุจริต
ด้วยเหตุผลที่ต้องการรักษาชื่อเสียง และคุณภาพของบัณฑิตไว้เป็นสำคัญ หรือกรณีการนำวิธีการที่ไม่เหมาะสมมาใช้ภายในมหาวิทยาลัย
เช่น การลักขโมย ทรัพย์สินของผู้อื่น เรื่องที่ปรากฏมากในกรณีนี้ ได่แก่ การลักขโมยรถจักรยานของคนอื่นมาเป็นของตนโดยนิสิตมักใช้วิธี
แปลงสภาพรถจักรยานเก่าที่เจ้าของจอดทิ้งไว้ โดยได้รับการปลูกฝังอย่างผิด ๆ
มาจากรุ่นพี่ว่าจักรยานที่จอดทิ้งอยู่ในที่จอด ให้ถือว่าไม่มีเจ้าของ ให้นำมาใช้เป็นสมบัติของตนเองได้
ซึ่งเรื่องนี้เป็นคำสั่งสอนที่ไม่ถูกต้อง เพราะเมื่อมีการร้องทุกข์ จากเจ้าของ
หรือผู้กระทำถูกเจ้าหน้าที่จับได้ มหาวิทยาลัยก็จะปรับโทษทางวินัย ตามข้อบังคับที่วางไว้
หรืออย่างในกรณี การปลอมแปลงลายมือชื่อผู้ปกครองหรือบุคคลอื่นเพื่อยื่นเป็นหลักฐานต่อมหาวิทยาลัยที่ถือเป็นกรณีกระทำผิดที่มีผลทำให้
ขาดสถานภาพนิสิตในทันทีที่ความประพฤติปรากฏขึ้น ซึ่งเรื่องนี้นิสิตมักชอบกระทำกันมากโดยคิดว่าเป็นโทษเพียงเล็กน้อย
ไม่รุนแรง</dt>

<dt>
การพิจารณาโทษทางวินัยมีกระบวนการและขั้นตอนที่ต้องใช้เวลา ทำให้นิสิตที่ถูกกล่าวโทษมี-ปัญหาทางด้านจิตใจ
เกิดความเครียด วิตกกังวล ซึ่งมักจะมีผลกระทบต่อการศึกษาเล่าเรียน หรือต่อการขอจบการศึกษาเพื่อไปประกอบ
อาชีพหรือเรียนต่อ ทั้งอาจถูกบันทึกประวัติความผิดติดตัวไว้ตลอดไป ตามที่มหาวิทยาลัยกำหนด
นิสิตจึงควรหลีกเลี่ยง การประพฤติปฏิบัติตนในทางที่ผิดที่ชั่ว แม้แต่การเข้ามั่วสุมในอบายมุขต่าง
ๆ ก็ควรละเว้น เพราะเท่าที่ปรากฏ การเข้าเกลือกกลั้วในอบายมุขต่าง ๆ คือการชักนำความชั่วช้าให้มาสู่ตนเอง
นิสิตที่ถูกจับได้ว่าลักทรัพย์ของเพื่อน ในหอพักมักมีประวัติว่าชอบมั่วสุมเล่นการพนันมาก่อน
การปฏิบัติตนในทางที่ดีไม่ใช่ของยาก เพราะกฎระเบียบต่าง ๆ มีพื้นฐานมาจากสิ่งที่วิญญูชนพึงปฏิบัติ
การเตือนตนให้รักษาวินัยจึงเป็นเรื่องที่มีความสำคัญและเป็นประโยชน์ ต่อตัวนิสิตเองเป็นอย่างยิ่ง</dt>
</ul>

<dt>

<hr width="100%"></dt>

</body>
</html>
