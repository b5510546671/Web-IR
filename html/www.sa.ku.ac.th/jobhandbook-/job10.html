<!doctype html public "-//w3c//dtd html 3.2//en">
<html>
<head>
   <title>chokchai wongchinda</title>
   <meta name="author" content="paht wongchinda st30pwc@nontri.ku.ac.th">
   <meta name="generator" content="mozilla/3.01gold (win95; i) [netscape]">
</head>
<body text="#000000" bgcolor="#98e9b0" link="#0000ee" vlink="#551a8b" alink="#ff0000">

<p><b><font color="#0000ff"><font size=+2>การสอบสัมภาษณ์</font></font></b>

<hr width="100%"></p>

<ul>
<p><b><font color="#0000ff"><font size=+1>การหาความรู้เกี่ยวกับงาน</font></font></b></p>

<p>ผู้สมัครต้องรู้สภาพของนายจ้างดีกว่าคนทั่ว ๆ ไปรู้ เช่น ขนาดของธุรกิจ
จำนวนพนักงานและลูกจ้าง สาขา ประวัติความเป็นมาอย่างย่อ ๆ เขาทำกิจการอะไร
เช่น สินค้า การบริหาร ตลาด คู่แข่งขัน โครงการสำคัญ ๆ ความสำเร็จ ต้องแน่ใจว่าข้อมูลที่เตรียมมานี้
ท่านได้ศึกษามาเป็นอย่างดี</p>

<p>วิธีหาความรู้ง่าย ๆ คือ หาเอกสารต่าง ๆ ที่เกี่ยวข้องมาอ่าน ติดตามเรื่องของบริษัทที่ปรากฏในหนังสือพิมพ์
รายงานประจำปี ความเห็นของคนที่อยู่ในสาขางานนั้น ๆ รวมทั้งคู่แข่งด้วย และบรรดาสมาคมทางการค้าที่กิจการนั้นเป็นสมาชิก</p>

<p><b><font color="#0000ff"><font size=+1>การเตรียมพูดถึงความสามารถของผู้สมัคร</font></font></b></p>

<p>เป็นเรื่องที่สำคัญที่สุดที่ผู้สมัครต้องทำ เพราะโอกาสมาถึงแล้วโปรดเตรียมดังนี้</p>

<p>ทำการ์ดขนาด 3&quot; x 5&quot; ด้านหนึ่งให้เขียนสิ่งที่ผู้สมัครต้องการให้นายจ้างรู้เกี่ยวกับตัวผู้สมัคร
5 อย่าง</p>

<p>อีกด้านหนึ่งให้จดคำถามที่ผู้สมัครต้องการถามนายจ้างในระหว่างการสัมภาษณ์เอาไว้
5 คำถาม</p>

<p>ให้นำการ์ดนี้ติดตัวผู้สมัครตลอดเวลาที่รู้ว่าต้องเข้าสอบสัมภาษณ์ จะอีกนานหลายวันกว่าจะถึงวันสอบก็ต้องทำเอาไว้ให้พร้อม
และซ้อมถาม ซ้อมตอบคำถามต่าง ๆ ทั้ง 10 ข้อนี้ให้คล่องแคล่ว ให้บิดามารดาหรือคนในครอบครัวและเพื่อนสนิทฟังการถาม-ตอบ
ของผู้สมัคร และแก้ไขตามที่เขาวิจารณ์</p>

<p>ในการตั้งคำถามผู้สัมภาษณ์ ให้หลีกเลี่ยงคำถามที่อาจทำให้เสียกำลังใจ เช่น
การถามว่า มีสิ่งที่ผู้สัมภาษณ์ต้องการในตัวผู้สมัครบ้างหรือไม่ เป็นคำถามที่ดีแต่ระวังสิ่งเลวร้ายที่สุด
ถ้าผู้สัมภาษณ์ตอบว่า &quot;ไม่มี&quot; ถ้าเป็นอย่างนั้นผู้สมัครต้องกลับมานั่งทบทวนโดยเร็ว</p>

<p><b><font color="#0000ff"><font size=+1>หัวข้อประเมินผู้เข้าสัมภาษณ์</font></font></b></p>

<p>อะเล็กซ์ โรเจอร์ ได้กล่าวถึงโครงสร้างของเนื้อหาปลีกย่อยอื่น ๆ ในการสอบสัมภาษณ์คนเข้าทำงานไว้ว่าควรครอลคลุม
7 ด้าน ดังนี้ </p>

<ul>
<ul>
<p>1. สุขภาพและสภาพร่างกาย <br>
2. ความสำเร็จที่ผ่านมา <br>
3. ความฉลาดในการคิดอ่าน และไหวพริบในการโต้ตอบ <br>
4. ความถนัด <br>
5. ความสนใจ <br>
6. กิจกรรมในยามว่าง <br>
7. เหตุการณ์สำคัญในชีวิต</p>
</ul>
</ul>

<p>แต่ละข้อมีรายละเอียดที่ควรเตรียมตัว ดังนี้ </p>

<ul>
<ul>
<li>สภาพร่างกาย ดูจากความแข็งแรง สภาพร่างกายที่ปรากฏ กริยา ท่าทาง ความสามารถในการฟัง
สายตา การแต่งกาย น้ำเสียง ฯลฯ แต่มิใช่ว่าจะสำคัญไปหมดทุก ๆ อย่าง ขึ้นอยู่กับว่าตำแหน่งงานที่เปิดรับ
และคัดเลือกนั้น ต้องการคุณลักษณะทางกายเป็นพิเศษอย่างไรบ้าง จึงจะทำงานได้ดี
</li>

<li>ความสำเร็จ ดูจากผลการศึกษา และประสบการณ์ที่ผ่านมา </li>

<li>ความฉลาดและไหวพริบ เป็นสิ่งที่ดูกันยาก อาจมีข้อสัมภาษณ์เชาว์ทดสอบท่านต่างหาก
แต่ส่วนใหญ่แล้วจะดูจากความสามารถเข้าใจ และรับสิ่งใหม่ ๆ ได้ และแนวโน้มเรียนรู้งานว่าเร็วหรือช้าเพียงใด
</li>

<li>ความถนัด ดูจากความสามารถที่จะพัฒนาทักษะทางด้านต่าง ๆ ที่เกี่ยวับงาน
เช่น การใช้เครื่องมือ เครื่องกลในการทำงาน ความถนัดทางด้านดนตรี ศิลปะ ความสามารถทางภาษา
การคำนวณ ฯลฯ </li>

<li>ความสนใจ ดูจากประสบการณ์และทักษะที่ผู้สมัครมี ผู้สมัครอาจรู้สึกว่าความสนใจของตนไม่เกี่ยวกับเรื่องงาน
แต่ผู้สัมภาษณ์กลับสนใจที่จะดูสิ่งนั้น ด้วยเหตุผลหลายอย่าง เช่น ต้องการดูว่ามีทักษะที่จะเป็นประโยชน์กับงานหรือเปล่า
ยกตัวอย่างหากผู้สมัครเคยสนใจเข้าร่วมกิจกรรมนักศึกษา มีหน้าที่ดูแลทรัพย์สินให้สโมสรนักศึกษา
ก็อาจทำงานเกี่ยวกับงานพัสดุ หรือทำบัญชีได้ดี เป็นต้น </li>

<li>กิจกรรมในยามว่าง ดูจากวิธีการหาความสมดุลย์ในชีวิตประจำวัน เช่น การกีฬา
และงานอดิเรก ว่ามีผลต่องานเพียงใด เช่น หากผู้สมัครเป็นนักกีฬาทีมชาติต้องไปฝึกซ้อมต่างประเทศบ่อย
ๆ แต่งานที่ผู้สมัครไว้ไม่เกี่ยวข้องกับงานกีฬา ก็เป็นเรื่องผู้สัมภาษณ์ต้องคิด
</li>

<li>เหตุการณ์สำคัญในชีวิต เป็นเรื่องยากเรื่องหนึ่งที่จะใช้วัดคน แต่ก็เป็นประโยชน์แก่ผู้สัมภาษณ์มากทีเดียว
เช่น ผู้สมัครอาจเคยทำความสำเร็จความล้มเหลวปัญหาที่เคยประสบหรือเหตุการณ์ที่สำคัญในชีวิต
สิ่งเหล่านี้อาจมีผลเกี่ยวโยงต่องานที่จะให้ผู้สมัครรับผิดชอบด้วย</li>
</ul>
</ul>

<p>นอกจากนี้แล้ว ผู้สัมภาษณ์จะพิจารณา อายุ แหล่งที่อยู่ สภาพครอบครัว สิ่งแวดล้อมรอบ
ๆ ตัว อารมณ์ ความเครียด และความก้าวร้าว ซึ่งเป็นตัวชี้ว่าผู้สมัครสามารถทำงานกับผู้อื่นได้ดีหรือไม่เพียงใด
มาเป็นเครื่องพิจารณาด้วย อาจจะไม่มีคำถามเฉพาะในเรื่องนี้ แต่ผู้สัมภาษณ์อาจวัดความเหมาะสมได้จากสิ่งอื่น
ๆ ที่ผู้ตอบแสดงออกมาประกอบด้วย</p>

<p><b><font color="#0000ff"><font size=+1>การทำความคุ้นเคยสถานที่สัมภาษณ์</font></font></b></p>

<p>เพื่อขจัดความกังวลเกี่ยวกับการเดินทางไปสอบสัมภาษณ์หลายคนนั่งรถเมล์ดูเส้นทาง
และจับเวลา โดยเดินทางไปวันเดียวกับ<br>
วันที่สอบ เช่น สอบวันจันทร์ 9 โมงเช้า ก็ทดลองนั่งรถในวันจันทร์เวลาเดียวกัน
ถ้าไม่แน่ใจว่าไปถูกก็โทรศัพท์สอบถาม คนที่ติดต่อผู้สมัครเข้าสัมภาษณ์ เพราะย่อมรู้เส้นทางดีที่สุด
และอาจทำให้เขาสนใจในตัวผู้สมัครมากขึ้นด้วย</p>

<p>หลายคนเตรียมตัวมากกว่าที่กล่าวถึงข้างต้น เช่น ไปยืนสังเกตการณ์ว่า เขาทงานอย่างไร
เลิกงานตอนไหน ได้เห็นสิ่งแวดล้อม และบรรยากาศ เห็นการแต่งกาย เห็นใบหน้าของคนทำงานแต่ละคนว่ามีความสุขดีไหม
กลับบ้านกันอย่างไร มีรถรับส่งหรือไม่ ฯลฯ</p>

<p><b><font color="#0000ff"><font size=+1>การปฏิบัติตัวหน้าห้องสอบ</font></font></b></p>

<p>การตรงต่อเวลาเป็นเรื่องสำคัญ ต้องแน่ใจว่าท่านถึงห้องสอบทันเวลา หากมาให้ทันเวลาไม่ได้ให้โทรศัพท์แจ้งผู้สัมภาษณ์โดยด่วน
อธิบายเพียงสั้น ๆ ว่าเกิดอะไรขึ้น จะสายไปนานเท่าไร</p>

<p>ขณะที่ผู้สมัครนั่งคอยเจ้าหน้าที่เรียกตัวเข้าสอบ ให้มองดูรอบ ๆ ตัวอาจได้ข้อมูลที่เกี่ยวข้องกับหน่วยงานได้มากขึ้น
เช่น บรรยากาศในการทำงาน ระเบียบวินัย การประชาสัมพันธ์ เป็นต้น</p>

<p>อย่าพยายามชวนเจ้าหน้าที่ หรือเลขานุการ หรือใครต่อใครในสำนักงานคุยนานเกินไป
เขาอาจยุ่งไม่มีเวลาว่างและรู้สึกรำคาญ อย่าตื้อสอบถามเกี่ยวกับตัวผู้สัมภาษณ์
สิ่งที่ผู้สมัครทำไปอาจถูกรายงานให้ผู้สัมภาษณ์ทราบ ควรสุภาพอ่อนน้อมต่อทุก
ๆ คนที่พบปะ พนักงานท่าทางใจดีที่เจอในลิฟท์และช่วยกดลิฟท์ให้ท่านอาจเป็นประธานบริษัท
แทนที่จะเป็นพนักงานประจำลิฟท์ก็ได้</p>

<p>หากผู้สมัครสมัครงานทางจดหมาย ในวันนัดสัมภาษณ์เจ้าหน้าที่อาจยื่นใบสมัครให้กรอกใหม่
กรณีเช่นนี้ ถ้าผู้สมัครได้เตรียมสาระสคัญที่ต้องกรอกใบสมัครเอาไว้ก่อนล่วงหน้าตามที่ได้ทำแบบฝึกหัดเอาไว้แล้ว
จะทำให้ผู้สมัครกรอกได้ง่ายและไม่เสียเวลา และเป็นภาพที่ดีแก่ตัวผู้สมัครเองด้วย</p>

<p><b><font color="#0000ff"><font size=+1>ภาษากายในการสอบสัมภาษณ์</font></font></b></p>

<p>ภาษากายมีความสำคัญในการสอบสัมภาษณ์มาก ในปัจจุบันหลักสูตรการฝึกอบรมด้านการบริหารและการสัมภาษณ์มักบรรจุเนื้อหาเกี่ยวกับ
&quot;ภาษากาย&quot; และการแปลความหมายเอาไว้ด้วย</p>

<p>ฉะนั้น ผู้เข้าสอบสัมภาษณ์อย่าพูดโกหก หรือเสแสร้งใด ๆ ถ้าภาษาพูดของผู้สมัครพูดไว้อย่างหนึ่ง
ภาษากายของผู้สมัครพูดอีกอย่างหนึ่ง ผู้สมัครจะรู้สึกขัดแย้งในตัวเอง และกรรมการสามารถมองออก</p>

<p>ภาษากายที่เป็นอุปสรรคของการสัมภาษณ์และทำให้ภาษาพูดต้องพลอยเสียไปด้วย
คือ อาการขาดความเชื่อมั่นและอาการตื่นเต้น</p>

<p>ผู้สัมภาษณ์ต้องการเห็นผู้สมัครมีความเชื่อมั่น เพราะผู้มีความเชื่อมั่นย่อมตอบคำถามและให้ข้อมูลแก่ผู้สัมภาษณ์ด้วยการแสดงความคิดริเริ่มสร้างสรรค์
และโต้ตอบปัญหาต่าง ๆ ได้</p>

<p>ความตื่นเต้นทำให้ผู้สมัครปวกเปียกไม่สามารถคิด อ่าน พูด ได้สะดวกขณะสัมภาษณ์ผู้สมัครไม่สามารถทำอะไรได้มาก</p>

<p>วิธีลดความตื่นเต้นและสร้างความเชื่อมั่น คือหาความรู้เกี่ยวกับคนในหน่วยงานนั้น
และซ้อมการถามตอบสัมภาษณ์กับเพื่อนสนิท</p>

<p>ถ้าไม่สามารถหาเพื่อนมาช่วยได้ ให้ใช้เทปอัดเสียงพูดของผู้สมัคร อย่าหยุดแม้จะพูดได้ไม่ดี
อย่าลบเทปทิ้ง แล้วอัดใหม่ครั้งแล้วครั้งเล่า เพราะฟังแล้วไม่ชอบใจ แต่ให้ฟังเหมือนกับว่าผู้สมัครฟังเสียงใครอยู่ก็ไม่รู้
ลองวิจารณ์ว่าน้ำเสียงน่าสนใจและเชื่อได้หรือไม่ ให้ฝึกจนกว่าจะพอใจ</p>

<p>ไม่ว่าจะฝึกกับเพื่อน หรือฝึกกับเทป อย่าใช้บทพูด คนเราไม่จำเป็นต้องพูดเหมือนกันทุกครั้ง
ทุกครั้งที่ท่านพยายามพูดเหมือนเดิมแต่ใช้คำพูดแตกต่างออกไป จะทำให้ผู้สมัครเพิ่มความมั่นใจขึ้น</p>

<p>ก่อนเข้าห้องสอบ ให้เดินไปมาบ้าง เพื่อให้ต่อมอดรีนาลีนทำงาน ผู้สมัครจะรู้สึกคึกคักและภาษากายจะดูดีขึ้น</p>

<p>เสื้อผ้าที่ใช้แต่งในการเข้าสัมภาษณ์ควรเป็นชุดที่สุภาพ สะอาด ดูว่าผู้สมัครให้ความเอาใจใส่ตั้งแต่หัวจรดเท้า
ทั้งรูปแบบและสีสันควรเข้ากันได้กับวัฒนธรรมการแต่างกายของพนักงานในหน่วยงานที่ท่านเข้ารับการคิดเลือก</p>

<p>ถ้าต้องเข้าสอบตำแหน่งเดียวกันหลาย ๆ ครั้ง อย่าใส่เสื้อผ้าซ้ำ อย่าอัดของเข้าไปในกระเป๋าเสื้อ
กางเกง จนตุง อย่าใส่ทองหยองจนลานตา อย่าใส่เสื้อผ้ามันสะท้อนแสง</p>

<p>สีสันต้องสุภาพ ถ้าตาบอดสีให้ถามความเห็นจากคนที่ไม่ได้ตาบอดสีเสียก่อน
หน้าตาควรดูสดชื่น เล็บผมสะอาด ไม่มีกลิ่นตัวหรือกลิ่นเหงื่อไกค ถ้าผู้สมัครเป็นคนพูดโดยยกไม้ยกมือทำท่าประกอบมาก
ๆ ไม่ควรสวมชุดคับ ๆ หรือแขนเสื้อเว้ามาก ๆ</p>

<p>ข้อระวังอีกอย่างหนึ่งคือเรื่องกลิ่น กลิ่นเป็นเรื่องของความชอบหรือไม่ชอบเป็นเรื่องส่วนตัวของแต่ละคน
ฉะนั้นหากผู้สมัครใช้น้ำหอมหรืออาฟเตอร์เชฟ ต้องแน่ใจว่ากลิ่นไม่รุนแรง ส่วนกลิ่นแอลกอฮอล์
กลิ่นบุหรี่ กลิ่นกระเทียม ฯลฯ ต้องไม่มีเด็ดขาด</p>

<p>ผมเผ้า หนวดเคราหวีให้เรียบร้อย ถ้าชุดสวยแต่ผมยิ่งก็เสียราศีไปเยอะ บางตำแหน่งต้องการความพิถีพิถันในบุคลิกและการแต่งกายเป็นพิเศษ
เช่น แอร์โฮสเตส สจ๊วต พิธีการ ผู้สมัครต้องโชว์ตัวและสัมผัสลูกค้า ผู้สมัครอาจถูกตรวจสอบตั้งแต่ปลายเส้นผมจนถึงปลายเท้า
ต้องแน่ใจว่าสะอาดเรียบร้อย</p>

<p>เมื่อถูกเรียกตัวเข้าห้องสอบ ให้หายใจเข้าลึก ๆ ทำใจให้สงบเดินเข้าสอบท่าทางมั่นคงไม่วอกแวก
อย่าทำแง้ม ๆ ประตู ลับ ๆ ล่อ ๆ เพราะเป็นลักษณะของคนไม่มีความมั่นใจในตนเอง
อย่าแหย และต้องมีลักษณะเป็นมิตร</p>

<p>ยกมือไหว้ทักทาย ถ้าผู้สัมภาษณ์จับมือให้จับอย่างกระชับอย่างจับนานเกินไป
ขณะจับมือให้มองหน้าและยิ้มให้</p>

<p>ขณะนั่งอย่าแกะเกา ถ้านำกระเป๋าถือมาด้วย อย่าวางบนโต๊ะสัมภาษณ์ ให้วางบนตักหรือวางใกล้
ๆ ผู้สมัคร แต่ระวังอย่างขวางทางเดน คนเสิร์ฟกาแฟ สะดุดล้มลงจะเสียคะแนน</p>

<p>ก่อนอื่นผู้สมัครต้องให้เวลากับตัวเองที่จะทำให้ตัวให้สบายเสียก่อนที่จะตอบหรือทำอย่างอื่น
การมองรอบ ๆ ห้องจะทำให้รู้สึกผ่อนคลายได้บ้าง สบตากับผู้สัมภาษณ์หายใจลึก
ๆ เว้นระยะ เตรียมพร้อมที่จะฟังผู้สัมภาษณ์</p>

<p>อย่าพูดจ้อทันที ขณะที่ผู้สัมภาษณ์ยังไม่หายตื่น ผู้สัมภาษณ์จะวางแผนการตั้งคำถามผู้สมัครไว้แล้ว
จึงควรให้ผู้สัมภาษณ์เป็นคนเริ่มต้น ให้จำไว้ว่ากรรมการสอบต้งอการฟังคำตอบที่ดีที่สุดของผู้สมัคร</p>

<p>ผู้สัมภาษณ์มักเริ่มต้นพูดเรื่องเบา ๆ ให้ผู้สมัครรู้สึกสบายขึ้น เช่น
คุยถึงลมฟ้าอากาศ การท่องเที่ยว การเดินทางขอให้ตอบสบาย ๆ อย่าไปเคร่งเครียด
ขณะสัมภาษณ์อย่าสูบบุหรี่ เคี้ยวหมากฝรั่ง หรือมีเสียงลูกอมดิ้นขลุกขลักอยู่ในปาก</p>

<p>ท่าทางการนั่งในขณะสอบสัมภาษณ์ให้นั่งสบาย ๆ ไม่ยื่นตัว ไม่ค้ำโต๊ะ นั่งมั่นคง
ก้นชิดหนัก วางแขนไว้ข้างลำตัว อย่านั่งแบบพักผ่อน วางศีรษะนิ่ง อย่าหลบตา
แต่อย่าถึงกับจ้องเขม็ง ขณะผู้สัมภาษณ์พูด ให้มองผู้พูดขณะขอบให้กวาดสายตามองกรรมการสอบทุก
ๆ คน</p>

<p>ขณะตอบให้สังเกตว่าผู้สัมภาษณ์สนใจฟังผู้สมัครหรือไม่ ถ้าไม่ฟังให้เปลี่ยนจังหวะการพู
คำแนะนำให้ใช้โดยความระมัดระว่าง อย่าให้กรรมการมีความรู้สึกว่าเขาต้องตกอยู่ในสภาพนักเรียนที่สถูกครูดุ
และผู้สมัครจะเสียคะแนนเพราะขาดความสามารถในการเข้ากับคนอื่น</p>

<p>ถ้าตอบไปแล้วผู้สัมถาษณ์มีท่าทางสงสัย ให้พิจารณาดูง่าผู้สมัครได้พูดอะไรไป
และเรียนถามผู้สัมภาษณ์ว่าต้องการข้อมูลอะไรเพิ่มเติมอีก</p>

<p>ให้หลีกเลี่ยงการถกเถียงเอาชนะผู้สัมภาษณ์ จะถูกมองว่าเป็นคนที่ทงำานด้วยยาก
เพราะผู้สอนไม่ยอมรับในอำนาจของคนอื่น</p>

<p>ให้หลีกเลี่ยงการพูดแดกดันถากถาง ถ้ารู้สึกว่าผู้สัมภาษณ์พูดอะไรเชย ๆ
ออกมา ไม่ต้องชมไม่ต้องตำหนิ หรือก้าวร้าวใ ด ทั้งสิ้น แสดงความเห็นตามปกติว่าผู้สมัครมีความเห็นต่อเรื่องนี้อย่างไร
ถ้าผู้สมัครขึ้นเสียงสูง เสียงแข็ง กรรมการสอบจะตอบกลับไปในลักษณะก้าวร้าวกว่าที่ผู้สมัครแสดงออก</p>

<p>ถ้าผู้สมัครโกรธเพราะผู้สัมภาษณ์พูดจาขัดหู ให้นับสิบก่อนตอบ ให้ตอบช้า
ๆ ควบคุมอารมณ์ให้สาบ บางทีการรมการสอบไม่ได้ตั้งใจให้ผู้สมัครโกรธหรือผิดหวังและถ้าของร้องผู้สัมภาษณ์ให้ทรวงคำถามใหม่
ผู้สัมภาาณ์อาจเป็นคำถามนั้นให้ง่ายขึ้นก็ได้</p>

<p>อย่าดื่มของเมา เพราะจะควบคุมตัวเองได้ยากกว่าปกติ และอาจพูดอะไรที่ไม่ได้ตั้งใจออกมา</p>

<p>เทคนิคในการพูด มีตำราเขียนไว้มาก แต่ในการพูดตอบสัมภาษณ์อาจแตกต่างออกไปอบ้าง
และจำนวนต้องใช้ภาษษกายที่ช่วยภาษาพูดให้น่าสนใจมากขึ้น ดังนี้ </p>

<ul>
<ul>
<li>พูดช้า อย่าเอามือป้องปากขณะพูด </li>

<li>อย่ากังวลกับการออกเสียงตะกุกตะกักของตัวเอง </li>

<li>ตอบง่าย ๆ อย่ายาว พูดเนื้อหาสำคัญ ๆ ควรอ้างข้อมูลที่ตนเองเคยประสบมาสนับสนุนคำตอบ
</li>

<li>ในตอนแรก ๆ ให้พูดช้า ๆ ระมัดระวัง จนกว่าได้ผ่อนคลายเต็มที่แล้วจึงพูดจาโต้ตอบไปตามธรรมชาติ
</li>

<li>พูดให้มีระดับเสียงสูงต่ำ เน้นความหนักเบาให้มีชีวิตชีวา - คอยสังเกตผู้สัมภาษณ์
ถ้าเขามีท่าทีเห็นคล้อยตาม เช่น พยักหน้าให้เปลี่ยนน้ำเสียง เน้นความสนใจของเขาอีกครั้งหนึ่ง
หรือไม่เช่นนั้นก็ให้เว้นระยะหนึ่งก่อนพูดต่อ </li>

<li>ใช้เวลาในการคิดหาคำตอบ แต่อย่านานจนกรรมการทนรอฟังไม่ได้จนต้องพูดแทรกขึ้น
</li>

<li>อย่าพูดเร็ว ผู้สัมภาษณ์จะเกิดความรำราญ และเป็นผลเสียต่อท่านเอง เพราะการพูดเร็วขาดการควบคุม
อาจทำให้พูดเปิดเผยมากกว่าที่ตั้งใจพูด </li>

<li>ระมัดระวังในการพูดถึงงานอดิเรกหรืองานพิเศษของผู้สมัคร อย่าให้ผู้ฟังเข้าใจว่าผู้สมัครสนใจงานอดิเรก
สนใจรายได้พิเศษมาก จนอาจใช้เวลาทำงานไปสนใจกับงานเหล่านั้น จนงานในหน้าที่ต้องเสียหาย
</li>

<li>จากผลการศึกษาเกี่ยวกับการสัมภาษณ์ในอเมริกาพบว่าผู้เข้าสอบที่อยู่ในอุดมคติของผู้สัมภาษณ์
และผู้สัมภาษณ์ อยากได้มาทำงานด้วยมาก ๆ คือ คนที่มีลักษณะเป็นนักฟัง และนักพูด
รวมกันอยู่ในตัวลักษณะสมดุลย์ 50:50 </li>

<li>ในการตอบคำถามแต่ละครั้งควรมีความยาวอยู่ในระหว่าง 20 วินาที ถึง 2 นาที</li>
</ul>
</ul>

<p><b><font color="#0000ff"><font size=+1>ก่อนที่จะจบการสอบสัมภาษณ์</font></font></b></p>

<p>ผู้สมัครสามารถจะแสดงออกถึงความรู้สึกบางอย่าง ในขณะที่ผู้สอบสัมภาษณ์กำลังจะแสดงสัญญาณบางอย่างออกมา....ที่มีความหมาย
ถึงการสนิ้นสุดการสอบสัมภาษณ์ได้ แต่ห้ามแสดงความรู้สึกในเชิงต่อต้านออกไป
ผู้สมัครจะต้องมีเทคนิคและความรู้สึกที่ดี ในการรู้ถึงเวลาว่า การสอบสัมภาษณ์ได้หมดเวลาลงแล้ว
ผู้สอบสัมภาษณ์อาจจะนัดหมายกำหนดการสอบสัมภาษณ์อีกครั้งหนึ่งก็ได้ อาจจะเป็นเวลาที่เกิดขึ้นมา
ได้บ่อยครั้งในช่วงของเวลาที่ผู้สมัครกำลังสอบสัมภาษณ์อยู่ว่า ขั้นตอนต่อจากการสอบสัมภาษณ์
จะเป็นขั้นตอนอย่างไรและชั้นตอนต่อไปนั้น ผู้สมัครจะต้องใช้เวลานานเท่าไหร่
แต่ถ้าหากว่าผู้สอบสัมภาษณ์ไม่เคยกล่าวถึง สิ่งดังกล่าวนี้เลย จงใช้คำถามอย่างมีเทคนิคเพื่อจะได้ทราบ</p>
</ul>

<p>
<hr width="100%"><b><font color="#0000ff"><font size=+2>การติดตามผล</font></font></b>

<hr width="100%"></p>

<ul>
<p>การกล่าวคำขอบคุณหรือส่งจดหมายขอบคุณหลังจากการสอบสัมภาษณ์ได้ผ่านพ้นไป
จะต้องมีความมั่นใจว่าสิ่งที่ผู้สมัครจะกระทำนี้ เป็นสิ่งที่ถูกต้องด้วย จงขอบคุณผู้สอบสัมภาษณ์สำหรับการที่ได้พบปะกัน....เพื่อเน้นจุดประสงค์หลักที่ผู้สมัคร
ได้แสดงออก ไปในช่วงเวลาของการสัมภาษณ์...หรือเป็นการกล่าวถึงบางสิ่งบางอย่างที่ผู้สมัครได้ลืมกล่าวออกไปในช่วงเวลาของการสอบสัมภาษณ์
ที่สิ้นสุดลงไปแล้ว จีงกล่าวออกไปเถอะว่า ได้เกิดมีความรู้สึกประทับใจอย่างไรบ้างต่อบริษัทที่สมัครงานเอาไว้...ต่อผู้คนที่ได้พบเห็น...
หรือแม้แต่ตำแหน่งงานต่าง ๆ ที่ผู้สอบสัมภาษณ์ได้เสนอให้พิจารณา...ผู้ซึ่งไม่ยอมเสียเวลา
นอกเหนือจากจุดประสงค์ ต่อการแสดง ความขอบคุณเพื่อหวังจะได้งานทำแล้วนี้ มันยังจะเป็นการช่วยให้ผู้สมัครรู้จักฝึกฝนสร้างความดีและรู้จักการแสดงมรรยาท
ต่อธุรกิจที่ผู้สมัครได้ทำขึ้นมาในช่วงของการสอบสัมภาษณ์ซึ่งจะทำให้เกิดมีประสบการณ์หลาย
ๆ อย่างเพิ่มขึ้นมาอีก</p>
</ul>

<p>
<hr width="100%"></p>

<center><p><b><font color="#ff0000"><font size=+1><a href="jobindex.html">คู่มือการหางานทำ</a></font></font></b>
* <b><font color="#0000ff">ขอรับได้ที่ </font><font color="#8080ff">หน่วยบริการจัดหางาน
กองกิจการนิสิต มหาวิทยาลัยเกษตรศาสตร์ * <font size=+1><a href="job11.html">หน้าถัดไป</a></font></font></b></p></center>

</body>
</html>
