<!doctype html public "-//w3c//dtd html 3.2//en">
<html>
<head>
   <title>chokchai wongchinda</title>
   <meta name="author" content="paht wongchinda st30pwc@nontri.ku.ac.th">
   <meta name="generator" content="mozilla/3.01gold (win95; i) [netscape]">
</head>
<body text="#000000" bgcolor="#98e9b0" link="#0000ee" vlink="#551a8b" alink="#ff0000">

<ul type=square>
<ul type=square>
<p><b><font color="#0000ff"><font size=+2>การเตรียมตัวหางาน 
<hr width="100%"></font></font></b>การเตรียมตัวหางาน ควรจะต้องเริ่มต้นกันก่อนจะจบการศึกษาคือควรจะแวะไปดูตู้หรือป้ายปิดประกาศของสถานศึกษาที่เรียนอยู่
ว่าจะมีบริษัท ห้างร้านใด ต้องการรับสมัครพนักงานบ้าง เพราะบริษัทห้างร้านต่าง
ๆ มักจะชอบส่งหนังสือแสดงความจำนงว่า จะรับสมัครพนักงานในตำแหน่งอะไรบ้างไปตามมหาวิทยาลัยเสมอ
เพราะเป็นการประหยัดค่าโฆษณาหาคนในหนังสือพิมพ์ บางแห่งก็อยากจะได้คนจบใหม่
ๆ เลย นอกจากนี้ ควรจะสอบถามไปยังเพื่อนรุ่นพี่หรือคนรู้จักกันว่า มีที่ไหนที่กำลังเปิดรับสมัคร
แต่ทั้งนี้ทั้งนั้น ก็ไม่ควรจะต้องสนอกสนใจจนถึงกับไม่มีเวลาดูหนังสือสอบ
</p>

<p>อย่างไรก็ดี มักมีปัญหาว่า บริษัทห้างร้านหรือองค์การต่าง ๆ เช่น องค์การรัฐวิสาหกิจ
มักจะเข้มงวดกับหลักฐานทางการศึกษา เพื่อที่จะได้พิสูจน์ว่าผู้สมัครงานจบการศึกษาระดับใด
เมื่อไหร่ และจบการศึกษาจริง ๆ ไม่ใช่ว่าจะคอยสอบเก็บอีกบางวิชา นอกจากนี้บางบริษัทก็มักจะทำเช่นนี้ด้วย
คนที่ยังไม่จบการศึกษา จึงมักไม่ค่อยจะมีโอกาสได้สมัครงาน ปัญหานี้ น่าจะแก้ไขได้
โดยขอให้ทางสถาบันการศึกษาที่เรียนอยู่ ออกใบรับรองการเรียนและการสอบ แล้วนำไปแสดงกับเจ้าหน้าที่ที่รับสมัคร
โดยบอกกับเจ้าหน้าที่ว่าจะส่งเอกสารทางการศึกษาตามมาให้ในภายหลัง </p>

<p>โดยวิธีการนี้ บางแห่งก็ยอม บางแห่งก็ไม่ยอม กรณีที่ไม่ยอมก็คงต้องรอจนกว่าจะได้เอกสารตัวจริงจากสถาบันการศึกษาไปแสดง
กรณีที่ได้รับการยินยอม เมื่อได้รับเอกสารตัวจริงแล้ว ควรจะรีบถ่ายเอกสารส่งไปให้หน่วยงานที่สมัครงานไว้
พร้อมกับที่ควรจะมีหนังสือหรือจดหมายแนบไปด้วยว่า ได้เคยมาสมัครไว้ตั้งแต่เมื่อไร
ตำแหน่งอะไร หากทางบริษัทออกใบรับไว้ให้ (ใบรับในที่นี้หมายถึง เอกสารที่บริษัทที่รับสมัครออกไว้ให้
โดยจะระบุวันที่ไปสมัคร ตำแหน่งที่สมัคร รวมทั้งเลขรับไว้ด้วย) ก็ควรจะระบุเลขรับหรือวันที่ออกใบรับนั้นไว้ด้วย
เพื่อสะดวกแก่เจ้าหน้าที่รับสมัครจะได้เก็บเอกสารทางการศึกษา ที่ส่งไปให้เข้าแฟ้มได้รวดเร็วและถูกต้องยิ่งขึ้น
และมันจะเป็นประโยชน์อีกอย่างหนึ่งก็คือ เป็นการเตือนความจำของผู้ที่เก็บใบสมัครของเราไว้</p>

<p>นอกจากจะมองหาแหล่งสำหรับสมัครงานแล้ว ในระหว่างนั้นก็น่าจะเตรียมตัวให้พร้อม
เช่น เลือกเสื้อผ้าที่คิดว่าดีและเหมาะสมที่สุด ซึ่งควรจะมีสัก 2 ชุด เพื่อใส่ไปสมัครงานหรือรับการสัมภาษณ์
เตรียมรูปถ่าย จัดเตรียมเอกสารที่จำเป็นต้องใช้ เช่น ใบสำเนาทะเบียนบ้าน บัตรประชาชน
ใบปลด ร.ด. เลขบัตรประชาชนหรือใบขับขี่ หนังสือรับรองการฝึกงาน ฯลฯ โดยเตรียมไว้เป็นชุด
ๆ อย่างน้อยก็ควรจะเตรียมไว้ไม่น้อยกว่า 3-4 ชุด เตรียมกระดาษจดหมาย ซองจดหมายและซองใส่เอกสาร
ขณะเดียวกันควรกำหนดไว้ว่า จะไปพบใครหรือโทรศัพท์สอบถามเรื่องการสมัครงานจากใครที่ไหน</p>

<p>พูดกันง่าย ๆ ก็คือ เตรียมใจ เตรียมกาย และเตรียมสิ่งต่าง ๆ ที่จำเป็นหรือคิดว่าจำเป็นไว้ให้พร้อม</p>

<p>เพราะ.....คุณกำลังจะออกไปต่อสู้กับคนอื่น ๆ ซึ่งทุกคนก็กำลังมองหางานเช่นเดียวกับคุณ</p>
</ul>
</ul>

<p>
<hr width="100%"></p>

<center><dt><b><font color="#ff0000"><font size=+1><a href="jobindex.html">คู่มือการหางานทำ</a></font></font></b>
* <b><font color="#0000ff">ขอรับได้ที่ </font><font color="#8080ff">หน่วยบริการจัดหางาน
กองกิจการนิสิต มหาวิทยาลัยเกษตรศาสตร์ * <font size=+1><a href="job02.html">หน้าถัดไป</a></font></font></b></dt></center>

</body>
</html>
