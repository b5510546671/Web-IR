<!doctype html public "-//w3c//dtd html 3.2//en">
<html>
<head>
   <title>chokchai wongchinda</title>
   <meta name="author" content="paht wongchinda st30pwc@nontri.ku.ac.th">
   <meta name="generator" content="mozilla/3.01gold (win95; i) [netscape]">
</head>
<body text="#000000" bgcolor="#98e9b0" link="#0000ee" vlink="#551a8b" alink="#ff0000">

<p><b><font color="#0000ff"><font size=+2>แนวถามและแนวตอบ</font></font></b>

<hr width="100%"></p>

<ul>
<p><b><font color="#0000ff"><font size=+2>แนวถาม</font></font></b></p>

<p>สำหรับนิสิตจบใหม่ คำถามเกี่ยวกับประสบการณ์การทำงานคงไม่ต้องถามถึงมากนักดังนั้นผู้สัมภาษณ์ก็จำเป็นต้องป้อนคำถามเกี่ยวกับ
การศึกษา การฝึกงาน และชีวประวัติเบื้องต้นแทน และด้วยเหตุนี้ในการสัมภาษณ์ผู้สมัครนั้น
ผู้สัมภาษณ์จำเป็นต้องศึกษารายละเอียด เกี่ยวกับตัวผู้สมัครเป็นราย ๆ ไป และต้องป้อนคำถามให้เหมาะสมกับตัวผู้สมัครอีกด้วย
เช่น สำหรับในกรณีของผู้สมัคร ที่เคยทำงานมาก่อนแล้ว ผู้สมัครก็อาจจะเน้นหนักในทางคำถามเกี่ยวกับตำแหน่งในอดีต
หรือประสบการณ์ในการทำงาน เป็นต้น</p>

<p><b><font size=+1>1. ชีวประวัติเบื้องต้น</font></b></p>

<p>บางครั้งผู้สมัครก็งงหรือทำอะไรไม่ถูก เมื่อต้องเผชิญกับคำถามเกี่ยวกับชีวประวัติเบื้องต้น
และไม่รู้ว่าจะตอบคำถามประเภทนี้อย่างไร จึงจะจัดว่าตรงประเด็นและถูกต้อง
ที่จริงแล้วที่ผู้สัมภาษณ์ถามคำถามเหล่านี้ ก็เพื่อตรวจสอบดูว่าผู้สมัครทำตัวอย่างไร
ในขณะที่ มีเวลาและโอกาสแตกต่างกัน เช่น ผู้สมัครทั้งสองอาจสอบได้คะแนนดีทั้งคู่
แต่เวลาและโอกาสอาจจะมีไม่เท่ากัน เป็นต้นว่า คนแรกอาจจะมาจากครอบครัวที่มีฐานะดี
มีผู้ปกครองคอยช่วยเหลือ และส่งเสริมให้มีโอกาสศึกษาหาความรู้อย่างเต็มที่
และถึงจะพลาดงานนี้ก็ไม่เดือดร้อนเรื่องสถานภาพทางด้านการเงิน จึงอาจไม่ค่อยกระตือรือร้น</p>

<p>แต่ในทางกลับกัน ผู้สมัครคนที่สองมีโอกาสและเวลาศึกษาน้อย เพราะมาจากครอบครัวที่ยากจนและต้องคอยช่วยเหลือพ่อแม่
ทำงานเลี้ยงชีพ แต่ม่ความตั้งใจจริงและอยากได้งานทำเพราะต้องการแบ่งเบาภาระของบุพการี
ในลักษณะเช่นนี้ผู้สัมภาษณ์ ก็อาจจะให้คะแนนผู้สมัครคนที่สองมากกว่า เพราะมีความกระตือรือร้นและตั้งใจจริงมากกว่า
ถึงแม้จะเรียนดีด้วยกันทั้งคู่ แต่องค์ประกอบอื่น ๆ ก็นับเป็นตัวแปรที่สำคัญอีกด้วย</p>

<p><b><font size=+1>2. การศึกษาและการฝึกงาน</font></b></p>

<p>คำถามลักษณะนี้จะมุ่งไปยังการหาข้อมูล อันเกี่ยวกับการเรียนและคะแนนที่ผู้สมัครได้รับ
โดยเฉพาะอย่างยิ่งในกรณีที่ผู้สมัครไม่มีประสบการณ์การทำงานมาก่อนเลย หรือมีบ้างนิดหน่าย
ผู้สัมภาษณ์ก็จะเน้นไปยังจุดนี้ และนอกจากนี้ก็อาจจะรวมคำถามเกี่ยวกับกิจกรรมนอกหลักสูตร
(extra-cirricular activities) เข้าไว้ด้วย เช่น การเป็นสมาชิกของชมรมต่าง
ๆ ระหว่างเรียน เพราะข้อมูลเหล่านี้จะช่วยให้ผู้สัมภาษณ์ทำการประเมินผลการให้คะแนนได้ง่ายขึ้น
เพราะพอจะมองออกว่าผู้สมัครเป็นคนเช่นไร</p>

<p><b><font size=+1>3. ประสบการณ์ในการทำงาน</font></b></p>

<p>ที่จริงแล้วในจดหมายสมัครงาน และประวัติย่อก็จะให้รายละเอียดเกี่ยวกับประวัติการทำงานอยู่แล้ว
เช่น เคยทำงานที่ไหน ตำแหน่งอะไร และอยู่ในตำแหน่งนั้นนานเท่าไร เหล่านี้เป็นต้น
แต่ที่ต้องถามลึกลงไปอีก ก็เพื่อตราวจสอบดูรายละเอียดอื่น ๆ เป็นต้นว่า ความสามารถ
ในการทำงานเป็นอย่างไร การทำตัวเข้ากับเพื่อนร่วมงานเป็นอย่างไร และทำไมจึงออกจากงานที่ว่านี้
นอกจากนี้ก็เพื่อเป็นการทดสอบดูว่า ผู้สมัครจะตอบคำถามตรงกับข้อมูลที่ให้ไว้ก่อนหน้านี้ในจดหมายสมัครงานและประวัติย่อหรือไม่
งานประเภทใดที่เหมาะสมกับผู้สมัครนี้ หรือเขาชอบงานประเภทใด</p>

<p>ถึงแม้ว่าคำถามนี้อาจจะใช้ไม่ได้กับนิสิตจบใหม่ แต่นิสิตจบใหม่บางรายก็มีประสบการณ์ในการทำงานนอกเวลามาก่อนก็มี
แต่ก็จะถาม ได้ไม่ละเอียดเหมือนกับผู้ที่เคยทำงานเต็มเวลาก่อนอยู่ดีนั่นเอง</p>

<p><b><font size=+1>4. สิ่งกระตุ้นและแรงดลใจ</font></b></p>

<p>ผู้สัมภาษณ์อาจตอ้งการตรวจสอบสิ่งกระตุ้นใจ และความกระตือรือร้นของผู้สมัครว่าสนใจงานประเภทใดเป็นพิเศษ
ซึ่งก็อาจจะถามคำถามประเภทนี้ </p>

<ul>
<ul>
<p>1. ทำไมคุณเลือกสมัครตำแหน่งนี้ <br>
2. เมื่อ 3 ปีที่แล้วคุณทำอย่างไรบ้าง</p>
</ul>
</ul>

<p>คำถามในลักษณะนี้ ผู้สัมภาษณ์สามารถตรวจสอบได้ว่าผู้สมัครมีความทะเยอทะยานสูงเกินไปหรือต่ำกว่าไป
และความทะเยอทะยานของผู้สมัครนั้นมีทางเป็นไปได้หรือไม่ หรือเป็นแค่เพียงความฝันเท่านั้น</p>

<p><b><font size=+1>5. ความสนใจยามว่าง/งานอดิเรก</font></b></p>

<p>คำถามเกี่ยวกับเรื่องนี้ส่วนใหญ่จะเป็นคำถามแบบกว้าง ๆ เช่น </p>

<ul>
<ul>
<p>1. คุณใช้เวลาว่างทำอะไรบ้าง <br>
2. คุณมีงานอดิเรกบ้างหรือไม่</p>
</ul>
</ul>

<p>คำถามประเภทนี้ จะช่วยให้ผู้สัมภาษณ์ตรวจสอบได้ว่าผู้สมัครมีความสามารถในการแสดงออกอย่างไร
มีความชัดเจนเพียงพอหรือไม่ ทั้งยังเป็นการตรวจสอบดูว่า งานอดิเรกของผู้สมัครมีผลดีต่องานที่เขาสมัครนั้นอย่างไร
เช่น ถ้าชอบท่องเที่ยวก็เหมาะกับงานประเภททัวร์ หรือเป็นมัคคุเทศก์ เป็นต้น</p>

<p><b><font size=+1>6. ความชำนาญพิเศษ</font></b></p>

<p>งานประเภทที่ต้องอาศัยชำนาญพิเศษ เช่น ทางด้านวิทยาศาสตร์ หรืองานประเภทวิชาชีพต่าง
ๆ ซึ่งในการทดสอบผู้สมัครนั้น นอกจากจะให้ผู้สมัครทำข้อสอบแล้ว ผู้สัมภาษณ์อาจจะต้องการรายละเอียดเพิ่มเติมนอกจากการทำข้อสอบ
ที่เป็นข้อเขียน แต่เพียงอย่างเดียว โดยเรียกเข้ารับการสอบสัมภาษณ์อีกครั้งหนึ่ง
ก่อนตัดสินใจรับผู้ใดผู้หนึ่งเข้าทำงานและการให้มีการสอบ สัมภาษณ์ด้วยนี้
ยังจะสามารถทดสอบได้ว่า ผู้สมัครมีความฉับไวในการตอบข้อซักถามได้ดีเพียงใด
โดยเฉพาะอย่างยิ่งในช่วงเวลา เร่งด่วนเขาจะแก้สถานการณ์เฉพาะหน้าได้ดีเพียงใด
เป็นต้น</p>

<p><b><font size=+1>7. สุขภาพ</font></b></p>

<p>โดยมากเกี่ยวกับเรื่องสุขภาพนี้ ผู้สัมภาษณ์สามารถดูได้จากใบรับรองแพทย์ที่แนบมานั้นแล้ว
แต่ที่ต้องถามเกี่ยวกับเรื่องสุขภาพอีก ก็เพราะว่างานบางอย่างก็ต้องการทราบรายละเอียดเกี่ยวกับสุขภาพเป็นพิเศษ
แต่ถึงอย่างไร ผู้สัมภาษณ์ที่ไม่ใช่แพทย์ก็ไม่ควร ที่จะออกคำวินิจฉัยเกี่ยวกับตัวผู้สมัครเสียเองว่า
มีความเหมาะสมกับงานหรือไม่</p>

<p><b><font color="#0000ff"><font size=+2>แนวตอบ</font></font></b></p>

<p>หลังจากที่ได้ทราบแนวถามมาคร่าว ๆ แล้ว ผู้สมัครก็ควรศึกษาแนวตอบด้วยว่า
ในเมื่อต้องเผชิญกับคำถามประเภทนี้ จะต้องตอบในลักษณะใดจึงจะเหมาะสมและมีน้ำหนักพอที่จะทำให้เรามีความโดดเด่นกว่าผู้สมัครรายอื่น
ๆ ได้</p>

<p><b><font size=+1>1. ชีวประวัติเบื้องต้น</font></b></p>

<p>ความจริงแล้วคำถามเกี่ยวชีวประวัติเบื้องต้นนี้ เป็นคำถามประเภทตรงไปตรงมา
สามารถคาดการณ์ไว้ล่วงหน้าได้ และยังง่ายต่อการตอบ อีกด้วย แต่ผู้สมัครบางท่านก็อายไม่กล้าที่จะเปิดเผยพื้นเพครอบครัวของตนเองเพราะเกรงว่าจะถูกหัวเราะเยาะ
ที่จริงแล้วผู้สมัคร ไม่ควรอาย ที่จะตอบ หรือพยายามปกปิดข้อเท็จจริง และที่สำคัญคือไม่ควรพูดเท็จ
ควรตอบตามความเป็นจริง ผู้สัมภาษณ์เอง ก็จะได้ทราบข้อมูลที่เป็นประโยชน์ในการนำไปใช้ประเมินคุณสมบัติของผู้สมัคร
โดยเฉพาะอย่างยิ่งในกรณีที่ผู้สมัครทั้งสองคนมีคุณสมบัติ และความสามารถทัดเทียมกัน
แต่มาจากพื้นเพที่แตกต่างกัน</p>

<p><b><font size=+1>2. การศึกษาและการฝึกงาน</font></b></p>

<p>ในทำนองเดียวกัน คำถามเกี่ยวกับการศึกษาและการฝึกงานก็ง่ายต่อการตอบเช่นกัน
นอกเสียจากผู้สมัครไม่ได้เตรียมการ ไว้ล่วงหน้าก็ดูจะเป็นการยากพอสมควร ในกรณีที่ผู้สมัครทำคะแนนได้ไม่ดี
ผู้สัมภาษณ์ก็อาจจะถามถึงสาเหตุที่ทำให้เขาได้คะแนนไม่ดีนั้น แต่ผู้สมัครก็ไม่ควรจะแก้ตัวไปเสียทุกกรณีไป
ควรยอมรับในจุดด้อยของตนเองบ้าง</p>

<p>ความจริงแล้ว ผู้สัมภาษณ์อาจไม่ต้องการถามลึกไปถึงเหตุผลของการทำคะแนนได้ดีหรือไม่ดี
แต่ที่ถามเพราะเขาอาจต้องการที่จะทดสอบว่า ผู้สอบว่ามีผู้สมัครมีความสามารถในการแสดงออกได้ดีแค่ไหนเพียงใดเมื่อต้องเผชิญกับคำถามในลักษณะนี้
</p>

<p><b><font size=+1>3. ประสบการณ์ในการทำงาน</font></b></p>

<p>คำตอบที่ควรเตรียมไว้ล่วงหน้าเกี่ยวกับประสบการณ์ในการทำงาน ก็คือ </p>

<ul>
<ul>
<p>1. เหตุผลที่ออกจากงานเก่า <br>
2. ทำไมจึงต้องการทำงานที่นี่ <br>
3. เคยทำงานอะไร ในตำแหน่งใด เป็นงานที่มีส่วนช่วยส่งเสริมงานที่สมัครนี้หรือไม่
<br>
4. เคยประสบความสำเร็จในการทำงานประเภทใดมาก่อนบ้างหรือไม่ <br>
5. เคยมีปัญหาอะไรบ้างและแก้ไขปัญหานั้นอย่างไร <br>
6. เข้ากับเพื่อนร่วมงานได้ดีหรือไม่เพียงใด</p>
</ul>
</ul>

<p>แนวตอบสำหรับข้อที่ 1 และ 2 ก็เห็นจะได้แก่ เพื่อต้องการเพิ่มประสบการณ์หาความก้าวหน้า
หรืองานที่มีความรับผิดชอบมากขึ้นและท้าทายกว่านี้ หรือไม่ก็บริษัทที่สมัครนี้มีชื่อเสียงดี
รวมทั้งให้สวัสดิการดี</p>

<p><b><font size=+1>4. สิ่งกระตุ้นและแรงดลใจ</font></b></p>

<p>ผู้สมัครควรรู้ตัวเองวา เราต้องการทำอะไรในขณะนี้มีแผนการอะไรบ้าง และในอนาคตมีแผนการอะไร
ไม่ควรตอบว่า ยังไม่มีแผนการที่แน่นอน เพราะจะทำให้ดูเหมือนว่ายังเป็นคนหลักลอยและไม่มีการวางแผนที่แน่นอน</p>

<p>ควรแสดงความกระตือริอร้นและความทะเยอทะยานแต่พอดี กล่าวคือ ไม่มากเกินไปแล้วน้อยเกินไป
จนดูแทบจะไม่มี ความกระตือรือร้นอยู่เลย อย่างไรก็ตาม ผู้สมัครไม่ควรแสดงออกถึงความเป็นผู้มีความทะเยอทะยานจนเกินไป
เพราะจะทำให้ พลาดโอกาสได้ ที่เป็นเช่นนี้ก็เพราะว่าผู้สัมภาษณ์อาจมองว่าผู้สมัครมีความทะเยอทะยานมาก
จึงอาจไม่ค่อยจะพอใจกํบอะไรได้ง่าย ๆ และอาจจะอยู่ทำงานได้ไม่นานก็ออกไปหางานใหม่ทำ
ซึ่งจะทำให้บริษัทเสียเงินและเสียเวลาในการคัดเลือกผู้สมัครประเภทนี้ ไปโดยเปล่าประโยชน์</p>

<p>คำถามว่า &quot;ถ้าคุณต้องไปทำงานต่างจังหวัดคุณจะไปได้หรือไม่&quot; ก็ไม่ควรด่วนตัดสินใจปฏิเสธ
ควรคิดดูให้รอบคอบเสียก่อน และอย่างลืมวาการได้ออกไปอยู่ต่างจังหวัดจะทำให้เราเป็นตัวของตัวเองมากขึ้น
ได้รับประสบการณ์เพิ่มขึ้นและแสดงให้เห็นว่า เรามีความต้องการทำงานนี้จริง
ๆ เพราะฉะนั้นผู้สมัครก็ควรเตรียมให้พร้อมว่า เราสามารถปฏิบัติตามนั้นได้หรือไม่</p>

<p><b><font size=+1>5. ความสนใจยามว่าง/งานอดิเรก</font></b></p>

<p>ในการตอบคำถามเกี่ยวกับความสนใจยามว่าง ระวังอย่าพูดเท็จ เช่น ถ้าถูกถามว่า
&quot;ผมดูคุณชอบอ่านหนังสือเล่มที่คุณอ่านครั้งสุดท้ายเกี่ยวกับอะไร&quot;</p>

<p>ถ้าหากการอ่านหนังสือมิใช่ความสนใจของตนเองแล้วก็อย่าตอบเพียงเพื่อเอาใจผู้สัมภาษณ์เป็นอันขาด
ดังนั้น ถ้าจะบอกว่างานอดิเรก ของเราคืออะไรแล้ว ก็ต้องมีความมั่นใจว่าเราทำในสิ่งนั้นบ่อย
ๆ จนเป็นนิสัย และสามารถพูดคุยให้รายละเอียดเกี่ยวกับงานอดิเรก ประเภทนั้นได้เป็นอย่งดี
เช่น ถ้าตอบว่าชอบเล่นเทนนิส แต่ภายใน 1 ปี อาจไปเล่นเพียงครั้งเดียว หรือไม่ก็นานปีจะเล่นสักครั้งหนึ่ง
อย่างนี้ไม่ควรจัดว่าเป็นงานอดิเรก เพราะระยะเวลานานเกินไปไม่ได้ทำอย่างสม่ำเสมอ</p>

<p>อย่าลืมว่า ถ้าเราไม่สามารถพูดคุยหรือให้รายละเอียดเกี่ยวกับงานอดิเรกประเภทที่เอ่ยถึงได้แล้ว
จะทำให้เราเสียเครดิต ซึ่งจะมีผลทำให้ผู้สัมภาษณ์หมดความเชื่อถือในตัวเราเกือบทุก
ๆ เรื่องที่เราตอบไปแล้วก็ได้</p>

<p><b><font size=+1>6. เรื่องทั่ว ๆ ไป</font></b></p>

<p>ควรฝึกให้มีนิสัยรักการอ่านหนังสือพิมพ์ และติดตามความเคลื่อนไหวในเหตุการณ์รอบ
ๆ ตัวเรา โดยผ่านสื่อ ต่าง ๆ เช่น โทรทัศน์ วิทยุ และหนังสือพิมพ์ หรือนิตยสารต่าง
ๆ โดยเฉพาะอย่างยิ่งควรติดตามความเคลื่อนไหวและกิจการ ของบริษัทหรือหน่วยงานที่เรา
ต้องการสมัคร เข้าเป็นพนักงานนั้นให้มากที่สุดเท่าที่จะมากได้</p>

<p><b><font size=+1>7. สุขภาพ</font></b></p>

<p>เกี่ยวกับเรื่องสุขภาพนี้ ก็คงไม่ต้องเตรียมตัวอะไรมาก เพียงแต่ตอบไปตามความจริง
และควรพิจารณาดูว่าสุขภาพของเราเป็นอย่างไร เป็นอุปสรรคต่องานที่จะทำหรือเปล่า
และงานนั้นระบุคุณสมบัติของผู้สมัครไว้อย่างไร เราย่อมรู้แก่ใจอยู่แล้ว</p>

<p>ความจริงแล้ว เราไม่สามารถเดาใจผู้สัมภาษณ์ได้ 100% ว่าเขาจะถามเราอย่างไร
เพราะเขามีสิทธิ์เลือกถามได้ทั่วไป ผู้สมัครได้แต่เพียงเตรียมตัวไว้ล่วงหน้าสำหรับคำถามหลักเท่านั้น
ดังนั้นวิธีที่ดีที่สุดคือผู้สมัครไม่ควรแสดงอาการตื่นเต้น เมื่อเจอคำถามที่ไม่ได้คาดการณ์ไว้ล่วงหน้า
ควรอยู่ในอาการสงบและตั้งใจตอบคำถามให้ดีที่สุดเท่าที่จะทำได้</p>

<p>ถ้าไม่เข้าใจคำถามก็อย่าพยายามทุรังตอบ ควรจะถามผู้สัมภาษณ์ตรง ๆ หรือถามให้แน่ใจเสียก่อนอย่าเดาสุ่ม
เพราะเขาอาจจะไม่ได้ หมายถึงอย่างที่เราเดาไว้ก็ได้ เมื่อไม่เข้าใจก็ควรบอกผู้สัมภาษณ์ตามตรงว่า
&quot;ดิฉันไม่ค่อยจะเข้าใจความหมาย&quot; หรือ &quot;ดิฉันไม่ค่อยจะแน่ใจว่าดิฉันจะเข้าใจคำถาม&quot;</p>

<p>
<hr width="100%"></p>

<center><p><b><font color="#ff0000"><font size=+1><a href="jobindex.html">คู่มือการหางานทำ</a></font></font></b>
* <b><font color="#0000ff">ขอรับได้ที่ </font><font color="#8080ff">หน่วยบริการจัดหางาน
กองกิจการนิสิต มหาวิทยาลัยเกษตรศาสตร์ * <font size=+1><a href="job01.html">เริ่มต้น</a></font></font></b></p></center>
</ul>

</body>
</html>
