<!doctype html public "-//w3c//dtd html 3.2//en">
<html>
<head>
   <title>chokchai wongchinda</title>
   <meta name="author" content="paht wongchinda st30pwc@nontri.ku.ac.th">
   <meta name="generator" content="mozilla/3.01gold (win95; i) [netscape]">
</head>
<body text="#000000" bgcolor="#98e9b0" link="#0000ee" vlink="#551a8b" alink="#ff0000">

<ul type=square>
<p><b><font color="#0000ff"><font size=+2>หลักเกณฑ์ในการเลือกที่ทำงาน</font></font></b>

<hr width="100%"></p>

<p><font color="#000000">เมื่อ่ได้รายชื่อบริษัทธุรกิจที่ผู้สมัครสนใจจะไปสมัครเข้าทำงานจากแหล่งต่าง
ๆ เรียบร้อยแล้ว ถ้าหากไม่รีบร้อนเกินไปก็น่าจะได้มีการศึกษา หารายละเอียดเกี่ยวกับบริษัทเหล่านั้นบ้างเล็กน้อย
อย่างน้อยก็เพื่อป้องกันความผิดหวัง การหารายละเอียดนี้ก็เพื่อดูความมั่นคงของกิจการ
และดูว่าดวงของผู้สมัครจะสมพงษ์กับบริษัทนั้น ๆ เพียงไร ก็มีวิธีดูหลายประการดังต่อไปนี้
</font></p>

<ul type=square>
<p><font color="#000000">1. ทุนดำเนินการและกิจการทั่วไป แน่นอนที่สุดที่ผู้สมัครคงไม่สามารถจะทราบฐานะทางการเงินของบริษัทธุรกิจได้
ยกเว้นธนาคารบางแห่งที่มีการเผยแพร่ผลกำไรขาดทุนและแสดงฐานะของกิจการในรายงานประจำปี
แต่อย่างน้อยก็เชื่อว่าผู้สมัครพอจะมีทางทราบฐานะของบริษัทจากกิจการทั่วไป
เช่น ทางด้านการตลาด การผลิต และการให้บริการและสวัสดิการแก่พนักงาน เป็นต้น
บริษัทหลายแห่งที่มั่นคงจะมีตึกสำนักงานของตนเอง และมีการให้บริการแก่สังคมสูง
เป็นที่ยอมรับของคนทั่วไป</font></p>

<p><font color="#000000">2. ที่ตั้ง วิธีการข้อนี้ก็เพื่อความสะดวกของผู้สมัครในการเดินทางไปและกลับจากที่ทำงาน
เพราะถ้าบริษัทอยู่ห่างไกลจากที่อยู่อาศัยมาก เช่น บ้านอยู่บางซื่อ แต่บริษัทอยู่สำโรงเหนือ
หรือพระประแดง เป็นต้น ก็จะลำบากมากยิ่งถ้าไปทำงานสายบ่อย ๆ ก็อาจถูกผู้บังคับบัญชาตำหนิได้
และค่าใช้จ่ายในการเดินทางอาจสูงกว่าที่จะเลือกทำงานใกล้บ้านก็ได้ อีกทั้งประหยัดเวลาในการเดินทางได้อีกด้วย</font></p>

<p><font color="#000000">3. รายได้ รายได้นี้หมายถึง เงินเดือนรวมกับเบี้ยเลี้ยง
เงินล่วงหน้า (ถ้ามี) โบนัสประจำปี และสวัสดิการต่าง ๆ ที่บริษัทให้ บางบริษัทอาจให้เงินเดือนสูง
แต่ทำงานมากชั่วโมงกว่า หรือบางบริษัทเงินเดือนต่ำกว่าก็จริง แต่ออกเงินค่าภาษีแถมมีโบนัสด้วย
เรื่องรายได้นี้นับว่าผู้สมัครจะต้องพิจารณาให้ดี อาจจะสอบถามคนที่ทำงานอยู่แล้ว
หรือไม่ก็สอบถามจากรรมการเมื่อสอบสัมภาษณ์ก็ได้</font></p>

<p><font color="#000000">4. บรรยากาศการทำงาน ผู้สมัครควรสืบทราบเรื่องบรรยากาศในการทำงานของบริษัทธุรกิจนั้น
ๆ ว่ามีการทำงานกันอย่างมีความสุข เป็นระเบียบเรียบร้อยมีวินัยอันดีพอสมควรหรือไม่
หรือมีการต่อสู้แย่งชิงตำแหน่ง และปัดแข้งปัดขากัน มีการแบ่งพรรคแบ่งพวกกันอย่างไร
เพื่อจะได้ประกอบการตัดสินใจให้ถูกต้อง และเพื่อความสบายใจในการทำงานด้วย
บางบริษัทแม้จะเล็กแต่ก็อบอุ่นใจ มีการอยู่ร่วมกันอย่างมีความสุขเหมือนพี่กับน้อง
มีการสอนพนักงานใหม่ให้คุ้นกับบริษัทและเพื่อนร่วมงานอย่างรวดเร็ว ทำให้สบายใจดีกว่าอยู่บริษัทใหญ่
ๆ แต่มีการจ้องจับผิดหรือป้ายความผิดกันตลอดเวลา</font></p>

<p><font color="#000000">5. สภาพการทำงาน เรื่องสภาพการทำงานก็เป็นเรื่องที่น่าพิจารณาไม่น้อย
เพราะจะเป็นประโยชน์สำคัญในการทำงานอย่างมีความสุขและมีประสิทธิภาพหรือไม่เพียงใดในอนาคต
บางบริษัทที่ก้าวหน้าและทันสมัยจะมีอุปกรณ์อำนวยความสะดวกในการทำงานในแทบทุกอย่าง
นับตั้งแต่ มีที่จอดรถของพนักงาน สิฟท์ เครื่องปรับอากาศ โต๊ะ และม้านั่ง
เครื่องใช้สำนักงาน เครื่องเขียนและอุปกรณ์ โทรศัพท์หลายเลขหมายเพื่อการติดต่อภายนอกได้สะดวก
โต๊ะรับแขก บริการกาแฟและเครื่องดื่ม ห้องน้ำและห้องอาหาร เป็นต้น และเป็นการแน่นอนที่สุดว่าในบริษัทที่มีสภาพการทำงานที่ดกวา
ผลงานของพนักงานก็ย่อมจะดีกว่าและขวัญกำลังใจของพนักงานก็ย่อมจะสูงกว่าอย่างไม่น่าสงสัย</font></p>

<p><font color="#000000">6. โอกาสก้าวหน้า ข้อนี้เป็นสิ่งที่ควรแก่การพิจารณาอย่างยิ่ง
แต่ส่วนมากผู้สมัครงานมักไม่สนใจเท่ารายได้ที่จะได้รับ ผู้สมัครควรจะดูว่าบริษัทธุรกิจนั้น
ๆ ให้โอกาสแก่พนักงานในการพัฒนาความรู้ความสามารถอย่างไรบ้าง เพื่อจะได้มีความก้าวหน้าในตำแหน่งอาชีพและเงินเดือน
บางบริษัทจะสนับสนุนพนักงานอย่างเต็มที่ในการเข้ารับการฝึกอบรมสัมมนาดูงานและฝึกงานทั้งในและนอกประเทศ
บางบริษัทยินดีให้พนักงานร่วมกิจกรรมของสังคมที่เป็นประโยชน์ เป็นต้น เหล่านี้ล้วนแต่เป็นการเปิดโอกาสให้พนักงานมีโอกาสพัฒนาตนเองทั้งสิ้น</font></p>

<p><font color="#000000">7. วัตถุประสงค์คล้ายคลึงกัน หมายความว่า ปรัชญาในการดำเนินธุรกิจของบริษัทควรจะสอดคล้องกับปรัชญาในการประกอบอาชีพผู้สมัครด้วย
เช่น มีความรับผิดชอบต่อสังคม ไม่ขูดเลือดขูดเนื้อผู้บริโภค หรือมีเป้าหมายอันเคลือบแฝงไว้ด้วยการมุ่งร้ายต่อความมั่นคงของประเทศชาติ
เป็นต้น ทั้งนี้เพื่อจะทำงานร่วมกันได้อย่างมีความสุข</font></p>

<p><font color="#000000">8. ลักษณะงาน คนบางคนสามารถทำงานได้ทุกอย่าง แต่ก็ไม่ได้หมายความว่า
เขาจะทำได้ดีหมดทุกอย่าง มนุษย์เรามีความถนัดในบางเรื่องเป็นการเฉพาะ และความถนัดนี้ก็น่าจะได้มีโอกาสนำมาใช้งานให้เหมาะสมและถูกต้อง
ดังเช่นภาษิตของการบริหารงานบุคคลที่ว่า &quot;จงบรรจุคนที่เหมาะสมที่สุดในงานที่เหมาะสมที่สุด&quot;
หรือ put the right mn into the right job</font></p>

<p><font color="#000000">ดังนั้น ลักษณะงานจึงจำเป็นต้องจะทำให้เกิดความพอใจในงานด้วย
เพื่อจะได้ทำงานด้วยความรักและเพื่อความมีประสิทธิภาพขององค์การ</font></p>
</ul>
</ul>

<p>
<hr width="100%"></p>

<center><dt><b><font color="#ff0000"><font size=+1><a href="jobindex.html">คู่มือการหางานทำ</a></font></font></b>
* <b><font color="#0000ff">ขอรับได้ที่ </font><font color="#8080ff">หน่วยบริการจัดหางาน
กองกิจการนิสิต มหาวิทยาลัยเกษตรศาสตร์ * <font size=+1><a href="job04.html">หน้าถัดไป</a></font></font></b></dt></center>

</body>
</html>
