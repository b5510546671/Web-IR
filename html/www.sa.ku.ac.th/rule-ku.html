<html>
<head>
   <title>untitled</title>
</head>
<body text="#000000" bgcolor="#00ffff" link="#0000ee" vlink="#551a8b" alink="#ff0000">

<center>
<dt>
<b><font color="#dd0000"><font size=+1>ข้อบังคับว่าด้วยการศึกษาขั้นปริญญาตรีมหาวิทยาลัยเกษตรศาสตร์
พุทธศักราช 2521</font></font></b></dt></center>

<center>
<dt>
<b><font color="#dd0000"><font size=+1>(ฉบับแก้ไขปรับปรุง)</font></font></b></dt></center>

<center>
<dt>

<hr width="100%"></dt></center>

<dt>
<b><a href="#หมวด 1">หมวด 1 การรับเข้าศึกษา</a></b></dt>

<dt>
<b><a href="#หมวด 2">หมวด 2 การรายงานตัวและการลงทะเบียนเรียน</a></b></dt>

<dt>
<b><a href="#หมวด 3">หมวด 3 ระบบการศึกษา</a></b></dt>

<dt>
<b><a href="#หมวด 4">หมวด 4 การเสนอให้รับปริญญาและรางวัลเรียนดี</a></b></dt>

<dt>
<b><a href="#หมวด 5">หมวด 5 การลาและสภาพนิสิต</a></b></dt>

<dt>
<b><a href="#หมวด 6">หมวด 6 ความประพฤติและวินัยนิสิต</a></b></dt>

<dt>
<b><a href="#หมวด 7">หมวด 7 ระเบียบอื่น ๆ</a></b></dt>

<dt>

<hr width="100%"></dt>

<dt>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
อาศัยอำนาจตามความในมาตรา 15(1) แห่งพระราชบัญญัติมหาวิทยาลัยเกษตรศาสตร์
พ.ศ. 2511 และโดยอนุมัติสภามหาวิทยาลัยเกษตรศาสตร์ ให้ยกเลิกข้อบังคับว่าด้วยการศึกษาขั้นปริญญาตรี
ของมหาวิทยาลัยเกษตรศาสตร์ พ.ศ. 2512 และให้ตราข้อบังคับว่า ด้วยการศึกษาขั้นปริญญาตรีของมหาวิทยาลัยเกษตรศาสตร์
พ.ศ. 2521 ไว้ดังต่อไปนี้</dt>

<center>
<dt>
<a name="หมวด 1"></a><b>หมวด 1</b></dt></center>

<center>
<dt>
<b>การรับเข้าศึกษา</b></dt></center>

<dt>
ข้อ 1 นิสิต</dt>

<dt>
1.1 นิสิต คือผู้ที่มหาวิทยาลัยเกษตรศาสตร์รับเข้าศึกษาในมหาวิทยาลัย</dt>

<dt>
ข้อ 2 การรับเข้าเป็นนิสิตขั้นปริญญาตรี</dt>

<dt>
2.1 การรับเข้าศึกษาโดยการสอบคัดเลือก มหาวิทยาลัยจะกำหนดและประกาศให้ทราบในแต่ละปีการศึกษา
โดยผู้สมัครเข้าศึกษาจะต้องมีคุณสมบัติครบถ้วนตามข้อ 3</dt>

<dt>
2.2 การรับเข้าศึกษาโดยการคัดเลือก มหาวิทยลัยอาจรับสมัคร และคัดเลือกบุคคลที่มีคุณสมบัติครบถ้วนตามข้อ
3 ที่หน่วยราชการส่งมาตามนโยบาย หรือตามข้อตกลงกับมหาวิทยาลัยเข้าเป็นนิสิต</dt>

<dt>
2.3 มหาวิทยาลัยอาจพิจารณารับโอนนิสิต หรือนักศึกษาจากสถาบันศึกษาอื่น ซึ่งมหาวิทยาลัยรับรองวิทยฐานะเทียบเท่า
และเป็นผู้สอบไล่ได้ครบถ้วนทุกรายวิชาตามหลัสูตรชั้นปีที่หนึ่งของสถาบันศึกษานั้นเป็นอย่างต่ำ
และมีคุณสมบัติครบถ้วนตามข้อ 16</dt>

<dt>
2.4 มหาวิทยาลัยอาจพิจารณารับนิสิตหรือนักศึกษาที่จบการศึกษาขั้นอนุปริญญา
หรือเทียบเท่าเป็นอย่างต่ำจากมหาวิทยลัยนี้ หรือสถานศึกษาอื่น ซึ่งมีคุณสมบัติครบถ้วนตามข้อ
17 เข้าศึกษาต่อเพื่อรับปริญญา</dt>

<dt>
ข้อ 3 คุณสมบัติของผู้สมัคร</dt>

<dt>
3.1 สำเร็จชั้นประโยคมัธยมศึกษาตอนปลายหรือเทียบเท่า ซึ่งมหาวิทยาลัยรังรอง</dt>

<dt>
3.2 ไม่เคยต้องโทษตามคำพิพากษาของศาล เว้นแต่ในกรณีที่โทษนั้นเกิดจากความผิดอันได้กระทำโดยประมาท
หรือความผิดอันเป็นลหุโทษ</dt>

<dt>
3.3 ไม่เคยเป็นผู้มีความประพฤติเสียหาย</dt>

<dt>
3.4 ไม่เป็นคนวิกลจริต และไม่เป็นโรคติดต่อร้ายแรงหรือโรคอื่นซึ่งสังคมรังเกียจ</dt>

<dt>
3.5 ไม่เคยถูกคัดชื่อออกจากสถานศึกษาเพราะมีความผิดทางวินัย</dt>

<dt>
ข้อ 4 การสมัครเป็นนิสิต</dt>

<dt>
4.1 การสมัครเป็นนิสิตโดยวิธีสอบคัดเลือกตามข้อ 2.1 ให้สมัคร ณ สถานที่และกหนดเวลาซึ่งมหาวิทยาลัยจะประกาศให้ทราบเป็นคราว
ๆ</dt>

<dt>
4.2 การสมัครเป็นนิสิตโดยวิธีอื่นตาม ข้อ 2.2 ข้อ 2.3 และ ข้อ 2.4 ให้ยื่นใบสมัครต่ออธิการบดีไม่น้อยกว่าสี่สิบห้าวัน
ก่อนวันลงทะเบียนของภาคการศึกษาที่ประสงค์จะเข้าศึกษา</dt>

<center>
<dt>
<a name="หมวด 2"></a><b>หมวด 2</b></dt></center>

<center>
<dt>
<b>การรายงานตัวและการลงทะเบียนเรียน</b></dt></center>

<dt>
ข้อ 5 การรายงานตัว</dt>

<dt>
5.1 ผู้ที่สอบคัดเลือกได้ ผู้ที่ได้รับคัดเลือก ผู้ที่ได้รับอนุมัติให้โอนจากสถานศึกษาอื่นและผู้อื่นที่ได้รับอนุมัติให้เข้าศึกษาต่อ
จะต้องเข้ารายงานตัวเพื่อชำระเงินค่าธรรมเนียมต่าง ๆ พร้อมทั้งนำผู้ปกครองมาลงชื่อรับรองค้ำประกัน
และทำสัญญาไว้ต่อมหาวิทยาลัยเกษตรศาสตร์ตามวัน และเวลาที่มหาวิทยาลัยกำหนด
พร้อมด้วยหลักฐานต่าง ๆ ที่มหาวิทยาลัยประกาศให้ทราบ มิฉะนั้นให้ถือว่าสละสิทธิ์</dt>

<dt>
5.2 ในกรณีที่ผู้ปกครองไม่สามารถมาได้ด้วยตนเอง ก็ให้เสนอใบรับรองที่มีลายเซ็นผู้ปกครองพร้อมทั้งลายเซ็นพยานเป็นลายเซ็นปลอม
หรือตำบลที่อยู่ในใบรับรองไม่ตรงตามความจริง นิสิตผู้นั้นจะหมดสภาพการเป็นนิสิตทันที</dt>

<dt>
ข้อ 6 *การลงทะเบียนเรียนและชำระเงินค่าธรรมเนียมการศึกษา</dt>

<dt>
6.1 นิสิตจะต้องไปลงทะเบียนเรียนและชำระเงินค่าธรรมเนียมการศึกษาด้วยตนเองตามวัน
และเวลาที่มหาวิทยาลัยกำหนด โดยนิสิตต้องแสดงบัตรประจำตัวนิสิต</dt>

<dt>
6.2 การลงทะเบียนเรียนของนิสิตจะต้องได้รับความเห็นชอบจากอาจารย์ที่ปรึกษา</dt>

<dt>
6.3 นิสิตที่ลาพักการศึกษา หรือถูกลงโทษทางวินัยให้พักการศึกษา หรือไม่สามารถลงทะเบียนเรียนรายวิชาใด
ๆ ได้ในภาคการศึกษาปกติ จะต้องไปขอลงทะเบียนเพื่อรักษาสถานภาพนิสิต โดยชำระเงินค่าธรรมเนียมการศึกษาเช่นเดียวกับนิสิตปกติทั่วไป
แต่ไม่ต้องชำระเงินค่าลงทะเบียนเรียน</dt>

<dt>
6.4 นิสิตที่ไม่ได้ลงทะเบียนเรียน และชำระเงินค่าธรรมเนียมการศึกษา ตามวันและเวลาที่มหาวิทยาลัยกำหนด
สามารถขอลงทะเบียนเรียนและชำระเงินค่าธรรมเนียมการศึกษาในภายหลังได้ในห้วงสามสัปดาห์นับแต่วันเปิดภาคเรียน</dt>

<dt>
นิสิตอาจขอลงทะเบียนเรียนและชำระเงินค่าธรรมเนียมการศึกษา หลังจากกำหนดสามสัปดาห์นับแต่วันเปิดภาคเรียนได้
หากได้รับอนุมัติจากคณบดีเจ้าสังกัด</dt>

<dt>
ในการขอลงทะเบียนเรียนและชำระเงินค่าธรรมเนียมการศึกษาในห้วงสามสัปดาห์ นับแต่วันเปิดภาคเรียนหรือหลังจากนั้น
นิสิตจะต้องชำระเงินค่าธรรมเนียมลงทะเบียนล่าช้ากว่ากำหนดในอัตราตามประกาศสภามหาวิทยาลัย
โดยการคำนวณจำนวนเงินไม่ให้นับรวมวันหยุดปฏิบัติงานรับลงทะเบียนเรียน</dt>

<dt>
6.5 นิสิตอาจลงทะเบียนเรียน โดยขอผ่อนผันเพื่อเลื่อนกำหนดการชำระเงินค่าธรรมเนียมการศึกษาได้
หากคณบดีเจ้าสังกัดอนุมัติให้ แต่การเลื่อนกำหนดชำระเงินนี้ต้องไม่เกินวันสุดท้ายของสัปดาห์ที่สิบสองนับแต่วันเปิดภาคเรียน</dt>

<dt>
การยกเว้นให้นิสิตไม่ต้องชำระเงินค่าธรรมเนียมการศึกษา เป็นอำนาจอนุมัติของอธิการบดีหรือผู้ที่อธิการบดีมอบอำนาจให้</dt>

<dt>
6.6 ขั้นตอนและวิธีปฏิบัติในการลงทะเบียนเรียนให้เป็นไปตามประกาศของมหาวิทยาลัย</dt>

<dt>
6.7 การลงทะเบียนเรียนในการศึกษาภาคฤดูร้อน ให้เป็นไปตามระเบียบว่าด้วยการศึกษาภาคฤดูร้อน</dt>

<dt>
ข้อ 7 ค่าธรรมเนียมการศึกษา</dt>

<dt>
7.1 *ค่าธรรมเนียมการศึกษา</dt>

<dt>
7.11 ค่าธรรมเนียมแรกเข้า</dt>

<dt>
(1) ค่าลงทะเบียนแรกเข้า 400 บาท</dt>

<dt>
(2) ค่าประกันของเสียหายนิสิตเข้าศึกษาในปีการศึกษา 2535-2536 เป็นต้นไป 600
บาท</dt>

<dt>
(3) ค่าเอกสารชุดมอบตัวนิสิตใหม่ ชุดละ 50 บาท</dt>

<dt>
(4) ค่าบัตรประจำตัวนิสิต 50 บาท</dt>

<dt>
(5) ค่าหนังสือคู่มือการศึกษา 100 บาท</dt>

<dt>
7.12 ค่าธรรมเนียมการเรียน</dt>

<dt>
(1) ค่าลงทะเบียนเรียน</dt>

<dt>
- นิสิตที่เข้าศึกษาในปีการศึกษา 2532-2533</dt>

<dt>
วิชาบรรยาย หน่วยกิตละ 35 บาท</dt>

<dt>
วิชาปฏิบัติการ หน่วยกิตละ 70 บาท</dt>

<dt>
- นิสิตที่เข้าศึกษาในปีการศึกษา 2533-2534</dt>

<dt>
วิชาบรรยาย หน่วยกิตละ 40 บาท</dt>

<dt>
วิชาปฏิบัติการ หน่วยกิตละ 80 บาท</dt>

<dt>
- นิสิตที่เข้าศึกษาในปีการศึกษา 3534-2535</dt>

<dt>
วิชาบรรยาย หน่วยกิตละ 50 บาท</dt>

<dt>
วิชาปฏิบัติการ หน่วยกิตละ 100 บาท</dt>

<dt>
- นิสิตที่เข้าศึกษาในปีการศึกษา 2535-2536 เป็นต้นไป</dt>

<dt>
วิชาบรรยาย หน่วยกิตละ 60 บาท</dt>

<dt>
วิชาปฏิบัติการ 1 หน่วยกิตละ 120 บาท</dt>

<dt>
วิชาปฏิบัติการ 2 หน่วยกิตละ 180 บาท</dt>

<dt>
- นิสิตที่เข้าศึกษาในปีการศึกษา 2538-2539 เป็นต้นไป</dt>

<dt>
วิชาบรรยาย หน่วยกิตละ 100 บาท</dt>

<dt>
วิชาปฏิบัติการ 1 หน่วยกิตละ 200 บาท</dt>

<dt>
วิชาปฏิบัติการ 2 หน่วยกิตละ 300 บาท</dt>

<dt>
(2) ค่าธรรมเนียมการลงทะเบียนล่าช้ากว่ากำหนด วันละ 40 บาท</dt>

<dt>
(3) ค่าธรรมเนียมขอสอบชดเชย หน่วยกิตละ 20 บาท</dt>

<dt>
(4) ค่าธรรมเนียมพิเศษคณะ</dt>

<dt>
- นิสิตที่เข้าศึกษาในปีการศึกษา 2535-2536</dt>

<dt>
คณะวิศวกรรมศาสตร์ คณะวิทยาศาสตร์</dt>

<dt>
คณะสัตวแพทยศาสตร์ และคุณอุตสาหกรรมเกษตร</dt>

<dt>
เก็บค่าธรรมเนียมพิเศษ ภาคการศึกษาละ 750 บาท</dt>

<dt>
คณะเกษตร คณะประมง และคณะวนศาสตร์</dt>

<dt>
เก็บค่าธรรมเนียมพิเศษ ภาคการศึกษาละ 400 บาท</dt>

<dt>
คณะเศรษฐศาสตร์และบริหารธุรกิจ คณะสังคมศาสตร์</dt>

<dt>
คณะมนุษยศาสตร์ และคณะศึกษาศาสตร์</dt>

<dt>
เก็บค่าธรรมเนียมพิเศษ ภาคการศึกษาละ 250 บาท</dt>

<dt>
- นิสิตคณะวิศวกรรมศาสตร์ที่เข้าศึกษาตั้งแต่ปีการศึกษา 2536-2537 เป็นต้นไป</dt>

<dt>
เก็บค่าธรรมเนียมพิเศษภาคการศึกษา 2537-2538 เป็นต้นไป</dt>

<dt>
- นิสิตคณะประมงที่เข้าศึกษาในปีการศึกษา 2537-2538 เป็นต้นไป</dt>

<dt>
เก็บค่าธรรมเนียมพิเศษ ภาคการศึกษาละ 750 บาท</dt>

<dt>
- นิสิตที่เข้าศึกษาในปีการศึกษา 2538-2539 เป็นต้นไป</dt>

<dt>
กลุ่มสังคมศาสตร์ ประกอบด้วย คณะเศรษฐศาสตร์</dt>

<dt>
คณะบริหารธุรกิจ คณะสังคมศาสตร์ คณะมนุษยศาสตร์</dt>

<dt>
และคณะศึกษาศาสตร์ เก็บค่าธรรมเนียมพิเศษ ภาคการศึกษาละ 500 บาท</dt>

<dt>
กลุ่มวิทยาศาสตร์เกษตร ประกอบด้วย คณะเกษตร คณะประมง และคณะวนศาสตร์</dt>

<dt>
เก็บค่าธรรมเนียมพิเศษ ภาคการศึกษา 750 บาท</dt>

<dt>
กลุ่มวิทยาศาสตร์และเทคโนโลยี ประกอบด้วย</dt>

<dt>
คุณอุตสาหกรรมเกษตร คณะสัตวแพทยศาสตร์</dt>

<dt>
คณะวิทยาศาสตร์ และคณะศิลปศาสตร์ และวิทยาศาสตร์</dt>

<dt>
เก็บค่าธรรมเนียมพิเศษ ภาคการศึกษาละ 1,000 บาท</dt>

<dt>
กลุ่มวิศวกรรมศาสตร์ ประกอบด้วย คณะวิศวกรรมศาสตร์</dt>

<dt>
เก็บค่าธรรมเนียมพิเศษ ภาคการศึกษาละ 5,000 บาท</dt>

<dt>
7.1.4 ค่าธรรมเนียมบริการ</dt>

<dt>
(1) ค่าธรรมเนียมตึกพัก หอพัก</dt>

<dt>
วิทยาเขตบางเขน ภาคการศึกษาละ 1,500 บาท/คน</dt>

<dt>
วิทยาเขตกำแพงแสน ภาคการศึกษาละ 700 บาท/คน</dt>

<dt>
พักชั่วคราววันละ 8 บาท/คน</dt>

<dt>
(2) ค่าธรรมเนียมหอพัก ภาคฤดูร้อน</dt>

<dt>
วิทยาเขตบางเขน ภาคละ 600 บาท/คน</dt>

<dt>
วิทยาเขตกำแพงแสน ภาคละ 300 บาท/คน</dt>

<dt>
(3) ค่าธรรมเนียมขอใบแสดงผลการศึกษา ชุดละ 15 บาท</dt>

<dt>
(4) ค่าธรรมเนียมขึ้นทะเบียนเป็นบัณฑิต</dt>

<dt>
ผู้สำเร็จการศึกษาประจำปีการศึกษา 2538-39 ขึ้นไป 600 บาท</dt>

<dt>
(5) ค่าธรรมเนียมการขอย้ายคณะ 50 บาท</dt>

<dt>
(6) ค่าธรรมเนียมการขอย้ายสาขาวิชาเอก 50 บาท</dt>

<dt>
(7) ค่าธรรมเนียมการขอบัตรประจำตัวนิสิตแทนบัตรเดิมที่สูญหายหรือชำรุด 80
บาท</dt>

<dt>
(8) ค่าธรรมเนียมการขอใบรับรองสถานภาพทางการศึกษาและใบรับรองอื่น ๆ ฉบับละ
10 บาท</dt>

<dt>
(9) ค่าธรรมเนียมการขอสำเนาใบรายงานคะแนนประจำ ภาคการศึกษา ภาคการศึกษาละ
10 บาท</dt>

<dt>
(10) ค่าธรรมเนียมการขอแก้ไขหลักฐานการศึกษา รายการละ 40 บาท</dt>

<dt>
(11) ค่าธรรมเนียมการขอใบแปลปริญญาบัตร ฉบับละ 20 บาท</dt>

<dt>
(12) ค่าธรรมเนียมการขอใบแทนบัตรประจำตัวนิสิต ฉบับละ 20 บาท</dt>

<dt>
(13) ค่าธรรมเนียมการขอสำเนาใบเสร็จรับเงิน ฉบับละ 10 บาท</dt>

<dt>
(14) ค่าเอกสารลงทะเบียนเรียน ชุดละ 10 บาท</dt>

<dt>
(15) ค่าเอกสารลงทะเบียนเรียน ชุดละ 10 บาท</dt>

<dt>
(16) ค่าธรรมเนียมสมทบกองทุนสวัสดิภาพนิสิตปีการศึกษาละ 100 บาท</dt>

<dt>
7.2 นิสิตที่พ้นสถานภาพนิสิตหรือลาพักการศึกษา หรือขอถอนสิทธิอันพึงได้รับจากการชำระค่าธรรมเนียมการศึกษา
จะขอเงินค่าธรรมเนียมการศึกษาที่ชำระไว้คืนไม่ได้ เว้นแต่กรณีการพ้นสภาพนิสิตโดยไม่มีภาระหนี้สินกับมหาวิทยาลัยให้ขอเงินค่าประกันของเสียหายคืนได้</dt>

<center>
<dt>
<a name="หมวด 3"></a><b>หมวด 3</b></dt></center>

<center>
<dt>
<b>ระบบการศึกษา</b></dt></center>

<dt>
ข้อ 8 ระเบียบการศึกษา</dt>

<dt>
8.1 ปีการศึกษาหนึ่งแบ่งออกเป็นสองภาคการศึกษาปกติ คือภาคต้นและภาคปลายแต่ละภาคมีระยะเวลาเรียนไม่ต่ำกว่าสิบห้าสัปดาห์
และอาจมีภาคฤดูร้อนต่อจากภาคปลายอีกหนึ่งภาคก็ได้</dt>

<dt>
8.2 ภาคฤดูร้อนเป็นภาคการศึกษาที่ไม่บังคับให้นิสิตลงทะเบียน โดยมีชั่วโมงเรียนต่อหน่วยกิตของแต่ละรายวิชาเท่ากับในภาคการศึกษาปกติ</dt>

<dt>
8.3 รายวิชาที่นิสิตจะต้องศึกษาได้กำหนดไว้ให้การเรียนของนิสิต เป็นไปตามแผนการศึกษาที่กำหนดไว้</dt>

<dt>
8.4 การศึกษาใช้ระบบหน่วยกิต</dt>

<dt>
8.5 หนึ่งหน่วยกิตของการศึกษาแต่ละรายวิชา</dt>

<dt>
8.5.1 เทียบเท่าการบรรยายและหรือการอภิปราย สัปดาห์ละหนึ่งชั่วโมงต่อหนึ่งภาคการศึกษาปกติ
หรือ</dt>

<dt>
8.5.2 เทียบเท่าการปฏิบัติการสัปดาห์ละสองถึงสามชั่วโมงต่อหนึ่งภาคการศึกษาปกติ</dt>

<dt>
ข้อ 9 ระเบียบการเรียน</dt>

<dt>
9.1 นิสิตต้องเรียนติดต่อกันทุกภาคการศึกษาปกติ</dt>

<dt>
ในกรณีที่นิสิตต้องการลาพักการศึกษาชั่วคราวในภาคการศึกษาใด หรือปีการศึกษาใดโดยมีเหตุผลอันสมควร
ให้ยื่นคำร้องขออนุมัติตามระเบียบการลาพักการศึกษาข้อ 25.3 ต่อคณบดีเจ้าสังกัด
เมื่อได้รับอนุมัติให้ลาพักการศึกษาแล้ว สิทธิอันถึงได้รับเนื่องจากการเสียค่าธรรมเนียมเป็นอันหมดไป</dt>

<dt>
9.2 นิสิตต้องสอบไล่ได้ครบรายวิชาและหน่วยกิตตามหลักสูตร และได้แต้มระดับคะแนนเฉลี่ยสะสมไม่ต่ำกว่า
2.00 จึงจะมีสิทธิขอรับปริญญาตรี</dt>

<dt>
9.3 นิสิตต้องสอบไล่ได้ทุกรายวิชาที่ลงทะเบียนเรียนไว้ ในกรณีที่นิสิตสอบตกรายวิชาเลือกเสรี
จะเลือกเรียนรายวิชาอื่นทดแทนได้ โดยความเห็นชอบของอาจารย์ที่ปรึกษาหัวหน้าภาควิชา
และได้รับอนุมัติจากคณบดีเจ้าสังกัด</dt>

<dt>
9.4 นิสิตจะต้องเรียนในมหาวิทยาลัยไม่ต่ำกว่า 4 ภาคการศึกษาปกติ และใช้เวลาทั้งหมดไม่เกิน
2 เท่าของจำนวนปีการศึกษาที่กำหนดไว้ในหลักสูตร จึงจะมีสิทธิขอรับปริญญาตรี</dt>

<dt>
9.5 * รายวิชาใดที่เปิดสอนในภาคการศึกษาหนึ่งภาคการศึกษาใด หากมีนิสิตลงทะเบียนเรียนไม่ถึง
6 คน คณบดีเจ้าสังกัดอาจสั่งระงับการสอนรายวิชานั้น แล้วแจ้งให้สำนักทะเบียนและประมาณผลทราบ</dt>

<dt>
9.6 การเทียบชั้นเรียนของนิสิต ให้ถือเกณฑ์ดังนี้</dt>

<dt>
9.6.1 สอบไล่ได้ 1-36 หน่วยกิต ให้เทียบเป็นนิสิตชั้นปีที่ 1</dt>

<dt>
9.6.2 สอบไล่ได้ 37 หน่วยกิตขึ้นไป ให้เทียบเป็นนิสิตชั้นปีที่ 2</dt>

<dt>
9.6.3 สอบไล่ได้ 73 หน่วยกิตขึ้นไป ให้เทียบเป็นนิสิตชั้นปีที่ 3</dt>

<dt>
9.6.4 สอบไล่ได้ 109 หน่วยกิตขึ้นไป ให้เทียบเป็นนิสิตชั้นปีที่ 4</dt>

<dt>
9.6.5 สอบไล่ได้ 150 หน่วยกิตขึ้นไป ให้เทียบเป็นนิสิตชั้นปีที่ 5</dt>

<dt>
9.6.6 สอบไล่ได้ 186 หน่วยกิตขึ้นไป ให้เทียบเป็นนิสิตชั้นปีที่ 6</dt>

<dt>
9.7 การของดเรียนรายวิชาหนึ่งรายวิชาใดที่ลงทะเบียนเรียนไว้</dt>

<dt>
9.7.1 นิสิตจะต้องยื่นคำร้องของดเรียนภายในหกสิบวัน นับแต่วันเปิดภาคเรียน</dt>

<dt>
9.7.2 * การของดเรียนของนิสิต จะต้องได้รับความเห็นชอบจากอาจารย์ที่ปรึกษา</dt>

<dt>
9.7.3 * ขั้นตอนและวิธีปฏิบัติในการของดเรียนให้เป็นไปตามประกาศของมหาวิทยาลัย
โดยในการของดเรียนรายวิชา นิสิตจะขอเงินค่าลงทะเบียนคืนไม่ได้ เว้นแต่ในกรณีที่รายวิชานั้นไม่เปิดสอน</dt>

<dt>
9.7.4* หากนิสิตไม่ปฏิบัติตามขั้นตอนและวิธีปฏิบัติของการของดเรียนรายวิชา
ตามที่มหาวิทยาลัยกำหนด ให้ถือว่านิสิตยังคงลงทะเบียนเรียนรายวิชานั้น</dt>

<dt>
9.7.5** นิสิตที่ได้รับอนุมัติให้งดเรียนรายวิชาที่ลงทะเบียนเรียนไว้ หลังจาก
30 วัน นับตั้งแต่วันเปิดภาคเรียน ให้บันทึกคำว่างดเรียนหรือ w ของวิชาที่ของดเรียนลงในใบรายงานผลการศึกษา</dt>

<dt>
9.8 การเปลี่ยนและการเพิ่มรายวิชาลงทะเบียนเรียน</dt>

<dt>
9.8.1 นิสิตจะต้องยื่นคำร้องขอเปลี่ยนแปลงและเพิ่มรายวิชาเรียน ภายในสามสัปดาห์นับแต่วันเปิดเรียนของภาคการศึกษา</dt>

<dt>
9.8.2 * การขอเปลี่ยนและการขอเพิ่มรายวิชาทะเบียนเรียนของนิสิต จะต้องได้รับความเห็นชอบจากอาจารย์ที่ปรึกษา</dt>

<dt>
9.8.3 * ขั้นตอนและวิธีปฏิบัติในการขอเปลี่ยน และขอเพิ่มรายวิชาลงทะเบียนเรียนให้เป็นตามประกาศของมหาวิทยาลัย</dt>

<dt>
ในการขอเปลี่ยนรายวิชาลงทะเบียนเรียนทุกครั้ง นิสิตจะต้องชำระเงินค่าลงทะเบียนเรียนเพิ่ม
ถ้ารายวิชาที่ขอเปลี่ยนมีจำนวนเงินค่าลงทะเบียนเรียนรวมกันมากกว่าผลรวมของจำนวนเงินค่าลงทะเบียนเรียนของรายวิชาเดิม</dt>

<dt>
ในการขอเพิ่มรายวิชาลงทะเบียนเรียน นิสิตจะต้องชำระเงินค่าลงทะเบียนเรียนเพิ่มตามอัตราค่าหน่วยกิตที่เพิ่มขึ้น</dt>

<dt>
9.8.4 * หากนิสิตไม่ปฏิบัติตามขั้นตอนและวิธีปฏิบัติของการขอเปลี่ยน หรือการขอเพิ่มรายวิชาลงทะเบียนตามที่มหาวิทยาลัยกำหนด
ให้ถือว่านิสิตไม่ได้ขอเปลี่ยนหรือขอเพิ่มรายวิชาลงทะเบียนเรียนนั้น</dt>

<dt>
9.9 * การลงทะเบียนเรียนรายวิชาหนึ่งรายวิชาใดที่มีวิชาบังคับก่อน นิสิตจะต้องสอบได้
วิชาบังคับก่อน มิฉะนั้นให้ถือว่าการลงทะเบียนเรียนรายวิชานั้น ๆ เป็นโมฆะ</dt>

<dt>
9.10 นิสิตที่เรียนวิชาบังคับก่อนแล้วสอบตก จะขอลงทะเบียนเรียนรายวิชาต่อเนื่องนั้นได้ก็ต่อเมื่อลงทะเบียนเรียนรายวิชาบังคับก่อนที่สอบตก
ควบคู่ไปกับรายวิชาต่อเนื่อง โดยความเห็นชอบของอาจารย์ที่ปรึกษา ทั้งนี้หากตกรายวิชาบังคับก่อน
ผลการเรียนรายวิชาต่อเนื่องไม่ปรากฏทั้งชื่อรายวิชาและแต้มคะแนนในระเบียนคะแนน
และใบแสดงผลการศึกษา การงดเรียนรายวิชาบังคับก่อนต้องงดเรียนรายวิชาต่อเนื่องด้วย</dt>

<dt>
9.11 * นิสิตขาดเรียนโดยไม่ได้รับอนุญาตเกินกว่าร้อยละ 20 ในวิชาใด จะหมดสิทธิเข้าสอบไล่
และถือว่าสอบวิชานั้นตก</dt>

<dt>
ข้อ 10 จำนวนหน่วยกิตต่อภาคการศึกษา</dt>

<dt>
10.1 ** การลงทะเบียนเรียนแต่ละภาคการศึกษาปกติ นิสิตจะต้องลงทะเบียนเรียนไม่ต่ำกว่า
9 หน่วยกิต แต่ไม่เกินกว่า 22 หน่วยกิต (ทั้งนี้ไม่นับหน่วยกิตรายวิชาที่ลงทะเบียนเรียนแบบไม่นับหน่วยกิต)</dt>

<dt>
ในกรณีที่นิสิตมีความจำเป็นจะต้องลงทะเบียนเรียนนอกเหนือไปจากเกณฑ์นี้ ให้นิสิตยื่นคำร้องขอความเห็นชอบอาจารย์ที่ปรึกษา
แล้วเสนอคณบดีเจ้าสังกัดเพื่อพิจารณาอนุมัติ</dt>

<dt>
ข้อ 11 ระเบียบการสอบ</dt>

<dt>
11.1 การสอบแบ่งออกเป็น 3 ประเภท</dt>

<dt>
11.1.1 การสอบย่อย เป็นการทดสอบในระหว่างการศึกษาแต่ละรายวิชา กำหนดเวลา จำนวนครั้ง
และวิธีการสอบ ให้อยู่ในดุลพินิจของอาจารย์ประจำรายวิชา</dt>

<dt>
การสอบใหญ่ เป็นการทดสอบในระหว่างการศึกษาแต่ละรายวิชา โดยมีการประกาศให้นิสิตทราบล่วงหน้า
กำหนดเวลา จำนวนครั้ง และวิธีการสอบให้อยู่ในดุลพินิจของอาจารย์ประจำวิชา
หรือภาควิชาเจ้าสังกัดของรายวิชา</dt>

<dt>
11.1.3 การสอบไล่ เป็นการทดสอบครั้งสุดท้าย ของแต่ละรายวิชาที่สอนจบหลักสูตรที่กำหนดไว้ในภาคการศึกษานั้น
มีการประกาศให้นิสิตทราบล่วงหน้า กำหนดเวลาและวิธีการทดสอบให้อยู่ในดุลพินิจของอาจารย์ประจำรายวิชา
หรือภาควิชาเจ้าสังกัดของรายวิชา</dt>

<dt>
11.2 ในการสอบทุกครั้ง นิสิตต้องเข้าสอบตามวัน เวลา และสถานที่ที่อาจารย์ประจำรายวิชาหรือภาควิชากำหนดไว้
หากไม่เข้าสอบโดยไม่มีสาเหตุจำเป็น ให้ถือเป็นขาดสอบ</dt>

<dt>
11.3 ในกรณีที่นิสิตไม่สามารถเข้าสอบด้วยเหตุจำเป็น</dt>

<dt>
11.3.1 ให้นิสิตยื่นคำร้องผ่านอาจารย์ที่ปรึกษาเพื่อเสนอขอสอบชดใช้ ต่ออาจารย์ประจำรายวิชาภายในเจ็ดวัน
นับตั้งแต่วันที่ไม่ได้เข้าสอบ การอนุมัติให้สอบชดใช้ให้อาจารย์ประจำรายวิชาเป็นผู้พิจารณา</dt>

<dt>
11.3.2 เมื่อได้รับอนุมัติแล้ว นิสิตจะต้องสอบให้เสร็จภายในกำหนดเวลาสามสิบวัน
นับตั้งแต่วันที่ไม่ได้เข้าสอบ</dt>

<dt>
11.3.3 นิสิตจะต้องชำระค่าธรรมเนียมการสอบชดใฃ้ตามข้อ 7.1.3 (3) ก่อนการสอบชดใช้</dt>

<dt>
11.4 ในการสอบทุกครั้ง นิสิตจะต้องใช้กระดาษสอบที่อาจารย์ประจำรายวิชาหรือภาควิชาจัดให้
และจะนำกระดาษสอบนี้ออกจากห้องสอบมิได้</dt>

<dt>
11.5 การสอบทุกครั้ง นิสิตจะต้องปฏิบัติตามระเบียบการสอบ และคำชี้แจงของอาจารย์ผู้ควบคุมการสอบ</dt>

<dt>
11.6 ในการสอบทุกครั้ง หากนิสิตผู้ใดไม่ปฏิบัติตามระเบียบการสอบหรือคำชี้แจงของอาจารย์ผู้ควบคุมการสอบ
หรือทำการทุจริตหรือส่อทุจริตในการสอบด้วยวิธีใดก็ตาม ให้ถือว่าสอบตกในรายวิชานั้น</dt>

<dt>
11.6.1 ให้อาจารย์ผู้ควบคุมการสอบ รายงานความประพฤติและหรือการกระทำของนิสิตต่อรองอธิการบดีฝ่ายวิชาการ
เพื่อสั่งการลงโทษให้สอบตก</dt>

<dt>
11.6.2 ให้อาจารย์ผู้ควบคุมการสอบรายงานความประพฤติ และหรือการกระทำของนิสิตต่อรองอธิการบดีฝ่ายนิสิต
เพื่อดำเนินการให้คณะกรรมการในข้อ 29.3 พิจารณาโทษทางวินัยด้วย</dt>

<dt>
11.6.3 ให้ผู้สั่งการลงโทษในข้อ 11.6.1 และ 1.6.2 แจ้งการลงโทษให้กองบริการศึกษาทราบ
เพื่อดำเนินการแจ้งให้ฝ่ายทะเบียนและคณบดีเจ้าสังกัดทราบต่อไป</dt>

<dt>
ข้อ 12 ผลการเรียน</dt>

<dt>
12.1 ผลการเรียนเป็นสิ่งที่แสดงความสามารถในการเรียนรู้ของผู้เรียน ซึ่งสามารถวัดได้จากการสอบข้อเขียนและหรือการปฏิบัติงาน
และหรือผลงานอื่น ๆ ที่ได้รับมอบหมายจากอาจารย์ประจำรายวิชา แล้วประเมินเป็นระดับคะแนน
การรายงานผลการเรียนให้รายงานทั้งระดับคะแนน และแต้มระดับคะแนน</dt>

<dt>
12.2 ระดับคะแนน เทียบเป็นแต้มระดับคะแนน ดังนี้</dt>

<dt>
ระดับคะแนน a แต้มระดับคะแนน 4.0</dt>

<dt>
ระดับคะแนน b+ แต้มระดับคะแนน 3.5</dt>

<dt>
ระดับคะแนน b แต้มระดับคะแนน 3.0</dt>

<dt>
ระดับคะแนน c+ แต้มระดับคะแนน 2.5</dt>

<dt>
ระดับคะแนน c แต้มระดับคะแนน 2.0</dt>

<dt>
ระดับคะแนน d+ แต้มระดับคะแนน 1.5</dt>

<dt>
ระดับคะแนน d แต้มระดับคะแนน 1.0</dt>

<dt>
ระดับคะแนน f แต้มระดับคะแนน 0</dt>

<dt>
i ยังไม่สมบูรณ์ (incomplete)</dt>

<dt>
s พอใจ (satisfactory)</dt>

<dt>
u ยังไม่พอใจ (unsatisfactory)</dt>

<dt>
n ยังไม่ทราบระดับคะแนน (grade not reported)</dt>

<dt>
p ผ่าน (pass)</dt>

<dt>
ระดับคะแนน s และ u ใช้สำหรับรายวิชาที่นิสิตลงทะเบียนเรียนโดยไม่นับหน่วยกิต</dt>

<dt>
ระดับคะแนน n กองบริการการศึกษาเป็นผู้ใช้และให้ใช้ระดับคะแนนนี้เฉพาะกรณีที่ยังไม่ได้รับรายงานผลการเรียน</dt>

<dt>
ระดับคะแนน p ใช้สำหรับรายวิชาที่ไม่มีหน่วยกิต และการฝึกงานที่ไม่มีหน่วยกิตหรือรายวิชาที่มีการเปรียบเทียบ</dt>

<dt>
* ระดับคะแนน i ใช้เฉพาะกรณีที่นิสิตมีงานบางส่วนในวิชานั้นยังไม่สมบูรณ์
แต่มีผลการเรียนอย่างอื่น ๆ ของวิชานั้นตลอดของภาคการศึกษาเป็นที่พอใจของอาจารย์ผู้สอน</dt>

<dt>
12.3 ระดับคะแนนต่าง ๆ มีความหมาย ดังนี้</dt>

<dt>
a = ดีเยี่ยม )excellent)</dt>

<dt>
b+ = ดีมาก (very good)</dt>

<dt>
b = ดี (good)</dt>

<dt>
c+ = ค่อนข้างดี (above average)</dt>

<dt>
c = พอใช้ (average)</dt>

<dt>
d+ = อ่อน (below average)</dt>

<dt>
d = อ่อนมาก (poor)</dt>

<dt>
f = ตก (fail)</dt>

<dt>
12.4 การแก้ไขระดับคะแนน i จะต้องกระทำให้เสร็จสิ้นก่อนสิ้นภาคการศึกษาปกติถัดไปหากไม่ปฏิบัติตามนี้
ให้ถือว่านิสิตผู้นั้นสอบตกรายวิชานั้นโดยอัตโนมัติ</dt>

<dt>
12.5 การคิดแต้มระดับคะแนนเฉลี่ยสะสม</dt>

<dt>
12.5.1 การคิดแต้มระดับคะแนนเฉลี่ยสะสมของนิสิต ให้คิดจากแต้มระดับคะแนนทุกรายวิชาที่นิสิตลงทะเบียนเรียน
ทั้งรายวิชาที่สอบได้ และรายวิชาที่สอบตก ในกรณีที่นิสิตสอบตกรายวิชาเลือกเสรี
และได้รับการอนุมัติให้เรียนรายวิชาเลือกอื่นทดแทนได้ ให้นำแต้มระดับคะแนนรายวิชาเลือกที่สอบตกนั้นมาคิดแต้มระดับคะแนนเฉลี่ยสะสมด้วย</dt>

<dt>
12.5.2 การคิดแต้มระดับคะแนนเฉลี่ยสะสมของนิสิตที่ย้ายสาขาวิชาเอก ให้คิดแต้มระดับคะแนนของทุกรายวิชาที่มีปรากฏในหลักสูตรสาขาวิชาเอกที่รับเข้าไม่ว่าจะเป็นรายวิชาที่เทียบให้หรือไม่ก็ตาม
ส่วนรายวิชาที่ไม่ปรากฏในหลักสูตรสาขาวิชาเอกที่รับเข้า ไม่ว่านิสิตจะเรียนได้แต้มระดับคะแนนอย่างไรจะไม่นำมาคิดแต้มระดับคะแนนเฉลี่ยสะสม</dt>

<dt>
12.5.3 การคิดแต้มระดับคะแนนเฉลี่ยสะสมของนิสิตที่ย้ายคณะ ให้คิดแต้มระดับคะแนนของทุกรายวิชาที่ปรากฏในหลักสูตรของคณะใหม่
ไม่ว่าจะเป็นรายวิชาที่เทียบให้หรือไม่ก็ตาม ส่วนรายวิชาที่ไม่ปรากฏในหลักสูตรคณะใหม่
ไม่ว่านิสิตจะเรียนได้แต้มระดับคะแนนอย่างไร ก็จะแยกไว้ต่างหาก โดยไม่นำมาคิดแต้มระดับคะแนนเฉลี่ยสะสม</dt>

<dt>
12.5.4*</dt>

<dt>
12.5.5 การคิดแต้มระดับคะแนนเฉลี่ยสะสมของนิสิต ที่โอนมาจากสถานศึกษาอื่น
และนิสิตที่จบอนุปริญญาหรือเทียบเท่า และได้รับอนุมัติให้เข้าศึกษาต่อให้คิดเฉพาะแต้มระดับคะแนนของรายวิชาที่เรียนใหม่เท่านั้น</dt>

<dt>
12.5.6 การคิดแต้มระดับคะแนนเฉลี่ยสะสม เพื่อพิจารณาสถานภาพทางการศึกษาของนิสิตตามเกณฑ์ในข้อ
26.4.10 และ 26.4.11 นั้น ให้คิดปีละสองครั้ง คือเมื่อสิ้นสุดการศึกษาภาคต้นและภาคปลาย</dt>

<dt>
12.6 ภาควิชาและคณะจะระงับการประกาศหรือการคัดผลการเรียนให้แก่นิสิต หากนิสิตค้างชำระหนี้สินในภาควิชาและในคณะนั้น
ๆ</dt>

<dt>
12.7 มหาวิทยาลัยจะงับการออกใบแสดงผลการศึกษาและใบรับรองใด ๆ ให้แก่นิสิต
หากนิสิตค้างชำระหนี้สินภายในหรือภายนอกมหาวิทยาลัยที่มหาวิทยาลัยรับทราบ
ถึงแม้จะได้มีการประกาศผลการเรียนไปแล้วก็ตาม</dt>

<dt>
ข้อ 13 การศึกษาภาคฤดูร้อน</dt>

<dt>
13.1** ภาคการศึกษาภาคฤดูร้อนเป็นการศึกษาภาคพิเศษ โดยการลงทะเบียนเรียนเป็นความสนใจของนิสิต</dt>

<dt>
13.2** การดำเนินการศึกษาภาคฤดูร้อน ให้เป็นไปตามระเบียบว่าด้วยการศึกษาภาคฤดูร้อน
ซึ่งมหาวิทยาลัยเกษตรศาสตร์จะประกาศให้ทราบ</dt>

<dt>
13.2.1 การศึกษาภาคฤดูร้อนเพื่อศึกษาหาความรู้เพิ่มเติม และประสบการณ์ ซึ่งการแจ้งผลการเรียนจะเป็นระดับคะแนน
พอใจ (s) หรือยังไม่พอใจ (u) เท่านั้น</dt>

<dt>
13.2.2 การศึกษาภาคฤดูร้อนเพื่อเก็บหน่วยกิต จะแจ้งผลการเรียนตามข้อ 12.1
และข้อ 12.2</dt>

<dt>
ในกรณีนิสิตมหาวิทยาลัยเกษตรศาสตร์ ซึ่งจะต้องตรวจสภาพความเป็นนิสิตตามข้อ
26.4.10 และ 26.4.11 นั้น กาคิดแต้มระดับคะแนนเฉลี่ยสะสม ให้นำผลการศึกษาถัดไป
เว้นแต่กรณีผู้จบการศึกษาในภาคฤดูร้อน</dt>

<dt>
13.3 การเรียนภาคฤดูร้อนที่มหาวิทยาลัยเกษตรศาสตร์ สำหรับนิสิตนักศึกษาจากสถานศึกษาอื่น
หรือข้าราชการ หรือเอกชนจากหน่วยงานต่าง ๆ</dt>

<dt>
13.3.1 ให้ขออนุมัติเป็นลายลักษณ์อักษรต่ออธิการบดี ก่อนวันเปิดภาคการศึกษาภาคฤดูร้อน
โดยแนบหนังสือรับรองสถานภาพจากสถานศึกษาเข้าสังกัด หรือหน่วยงานเจ้าสังกัดส่งมาด้วย
ในกรณีนี้มหาวิทยาลัยจะขอความเห็นจากภาควิชาและคณะแจ้งสังกัดรายวิชาที่ประสงค์จะเรียนเพื่อประกอบการพิจารณาอนุมัติด้วย</dt>

<dt>
13.3.2 เมื่อได้รับอนุมัติจากอธิการบดีให้เข้าเรียนแล้ว ให้ยื่นคำร้องขอลงทะเบียนเรียนต่อประธานกรรมการจัดการศึกษาภาคฤดูร้อน
โดยแนบหลักฐานการอนุมัติให้เข้าเรียนไปด้วย</dt>

<dt>
13.4 การเรียนภาคฤดูร้อนเข้าสถานศึกษาสำหรับนิสิตมหาวิทยาลัยเกษตรศาสตร์ เพื่อนำหน่วยกิตใช้ประกอบเป็นหน่วยกิตสะสม</dt>

<dt>
13.4.1 ต้องเป็นสถานศึกษาที่มหาวิทยาลัยรับรอง</dt>

<dt>
13.4.2 ให้นิสิตยื่นคำร้องต่ออาจารย์ที่ปรึกษา และขอความเห็นชอบจากภาควิชาและคณะเจ้าของวิชา
และภาควิชาและคณะที่นิสิตสังกัด</dt>

<dt>
13.4.3 การเทียบรายวิชา ให้อยู่ในดุลพินิจของภาควิชาที่นิสิตขอเทียบรายวิชา
ทั้งนี้โดยถือเกณฑ์เนื้อหารายละเอียดของรายวิชา ระยะเวลาเรียนและระบบการให้คะแนนเป็นหลัก</dt>

<dt>
13.4.4 ผลการเรียนที่ได้รับ ต้องปรากฏในระเบียบผลการเรียนของนิสิตผู้นั้นทุกกรณี
มหาวิทยาลัยจะยึดถือการรายงานผลการเรียนโดยตรงจากสถานศึกษานั้น ๆ</dt>

<dt>
ข้อ 14 การฝึกงาน</dt>

<dt>
14.1 นิสิตจะต้องรับการฝึกงานตามที่ระบุไว้ในหลักสูตร ถ้าผู้ใดปฏิบัติงานไม่ครบถ้วน
ให้ถือว่าการศึกษายังไม่สมบูรณ์ตามความต้องการแห่งหลักสูตรของคณะนั้น</dt>

<dt>
14.2 ในระหว่างการฝึกงาน นิสิตจะต้องประพฤติตนและปฏิบัติงานตามระเบียบวินัยทุกประการ
หากฝ่าฝืน ผู้ควบคุมซึ่งเป็นอาจารย์หรือบุคคลจากภายนอกอาจพิจารณาส่งตัวกลับ
และให้ถือว่าการฝึกงานนั้นไม่สมบูรณ์</dt>

<dt>
ข้อ 15 การย้ายคณะและการเปลี่ยนสาขาวิชาเอก</dt>

<dt>
15.1 ระเบียบเกี่ยวกับการย้ายคณะ</dt>

<dt>
15.1.1* ผู้ที่พ้นสภาพนิสิต ไม่มีสิทธิย้ายคณะ</dt>

<dt>
15.1.1** นิสิตที่มีแต้มระดับคะแนนเฉลี่ยสะสม ของรายวิชาที่เรียนมาแล้วในคณะเดิมต่ำกว่า
2.00 ไม่มีสิทธิขอย้ายคณะ</dt>

<dt>
15.1.3 การย้ายคณะจะต้องได้รับอนุมัติจากผู้ปกครอง อาจารย์ที่ปรึกษา คณบดี
เจ้าสังกัดเดิม และคณะกรรมการประจำคณะที่นิสิตขอย้ายเข้า</dt>

<dt>
15.1.4* นิสิตจะขอย้ายคณะได้ ต่อเมื่อได้เรียนตามหลักสูตรในคณะเดิมมาแล้วไม่ต่ำกว่าสองภาคการศึกษาปกติ
และสอบได้ครบถ้วนทุกรายวิชาตามหลักสูตรชั้นปีที่หนึ่งของคณะเดิมเป็นอย่างต่ำ
การขอย้ายคณะจะกระทำได้ต่อเมื่อสิ้นภาคการศึกษาปกติแล้ว</dt>

<dt>
15.1.5* นิสิตที่ย้ายคณะจะต้องมีเวลาศึกษาอยู่ในคณะที่ตนย้ายเข้า อย่างน้อยสี่ภาคการศึษาปกติก่อนจบการศึกษา
จึงจะมีสิทธิขอรับปริญญาหรืออนุปริญญา ทั้งนี้ยกเว้นนิสิตที่ย้ายหลักสูตรภายในคณะเดิม
โดยไม่เปลี่ยนสาขาวิชาเอกที่เคยเรียนอยู่แต่เดิมนั้น</dt>

<dt>
15.1.6 การย้ายคณะจะเป็นโมฆะ ถ้าปรากฏภายหลังว่า นิสิตถูกคัดชื่อออกจากคณะเดิม</dt>

<dt>
15.1.7** นิสิตจะขอย้ายเรียนจากหลักสูตรเดิม ไปเรียนหลักสูตรใหม่ในคณะเดียวกันได้
โดยอนุโลมให้ใช้ระเบียบข้อ 15.1.1, 15.1.2, 15.1.3, 15.1.4, 15.1.5 และ 15.1.6</dt>

<dt>
15.2 ระเบียบเกี่ยวกับการย้ายสาขาวิชาเอก</dt>

<dt>
15.2.1 การย้ายสาขาวิชาเอกจะกระทำได้ก็ต่อเมื่อได้รับความเห็นชอบจากหัวหน้าภาภวิชาเจ้าสังกัดสาขาวิชาเอกเดิม
หัวหน้าภาควิชาเจ้าสังกัดสาขาวิชาเอกใหม่และคณะกรรมการประจำคณะ</dt>

<dt>
15.2.2 นิสิตที่ย้ายสาขาวิชาเอก จะต้องมีเวลาศึกษาอยู่ในภาควิชาที่นิสิตย้ายเข้าไม่ต่ำกว่าสองภาคการศึกษาปกติก่อนจบการศึกษา
จึงจะมีสิทธิรับปริญญาหรืออนุปริญญา</dt>

<dt>
ข้อ 16 การรับโอน</dt>

<dt>
16.1 มหาวิทยาลัยจะพิจารณารับโอนเฉพาะผู้ที่มีคุณสมบัติดังต่อไปนี้</dt>

<dt>
16.1.1 มีคุณสมบัติครบถ้วนตามข้อ 3</dt>

<dt>
16.1.2 เป็นนิสิตนักศึกษาจากสถานศึกษาที่มหาวิทยาลัยรับรอง</dt>

<dt>
16.1.3 สอบได้ครบถ้วนทุกวิชาตามหลักสูตรชั้นปีที่หนึ่ง ของสถานศึกษาเดิมเป็นอย่างต่ำ</dt>

<dt>
16.1.4 มีแต้มระดับคะแนนเฉลี่ยสะสมนับถึงภาคการศึกษาสุดท้ายก่อนการขอโอนไม่ต่ำกว่า
2.50 หรือเทียบเท่า</dt>

<dt>
16.2 การพิจารณารับโอนให้อยู่ในดุลพินิจของคณบดีคณะที่จะรับโอน</dt>

<dt>
16.3 ในการขอโอน ให้นิสิตนักศึกษาปฏิบัติตามข้อ 4.2</dt>

<dt>
16.4 นิสิตรับโอน จะต้องมีเวลาศึกษาอยู่ในมหาวิทยาลัยไม่น้อยกว่าสี่ภาคการศึกษาปกติ
แต่ไม่เกินสองเท่าของจำนวนภาคการศึกษาปกติที่จำเป็นต้องศึกษาเพื่อให้ได้หน่วยกิตที่คงเหลือจนครบถ้วน
มิฉะนั้นจะหมดสภาพการเป็นนิสิต ในการนี้ให้ถือว่าสิบแปดหน่วยกิตเทียบเท่ากับหนึ่งภาคการศึกษาปกติ
และเศษที่เกินเก้าหน่วยกิตเทียบเป็นหนึ่งภาคการศึกษาปกติ</dt>

<dt>
ข้อ 17 การรับเข้าศึกษาต่อ</dt>

<dt>
17.1 มหาวิทยาลัยจะพิจารณาแต่เฉพาะผู้ที่ได้รับอนุปริญยาหรือเทียบเท่าเป็นอย่างต่ำจากสถานศึกษาที่มหาวิทยาลัยรับรองเท่านั้น
โดยที่ผู้นั้นจะต้องมีคุณสมบัติครบถ้วนตามข้อ 3</dt>

<dt>
17.2 การรับเข้าศึกษาในกรณีอื่น ๆ ให้ใช้หลักเกณฑ์โดยอนุโลมตามข้อ 10 ยกเว้นข้อ
16.4</dt>

<dt>
17.3 ระยะเวลาศึกษาในมหาวิทยาลัย จะต้องไม่เกินสองเท่าของจำนวนภาคการศึกษาปกติที่จำเป็นต้องศึกษา
เพื่อให้ได้หน่วยกิตที่ต้องเรียนจนครบถ้วน การเทียบจำนวนหน่วยกิตเป็นจำนวนภาคการศึกษาปกติให้ถือเกณฑ์ในข้อ
16.4</dt>

<dt>
ข้อ 18 เกณฑ์การเทียบรายวิชา</dt>

<dt>
18.1* นิสิตที่สอบคัดเลือกเข้ามาใหม่ไม่มีสิทธิขอเทียบรายวิชา</dt>

<dt>
18.1.1*</dt>

<dt>
18.1.2*</dt>

<dt>
18.1.3*</dt>

<dt>
18.2 การเทียบรายวิชาสำหรับนิสิตที่ย้ายคณะ</dt>

<dt>
18.2.1 เทียบให้เฉพาะรายวิชาที่ปรากฏอยู่ในหลักสูตรคณะที่รับเข้า</dt>

<dt>
18.2.2 สำหรับรายวิชาที่คณะถือว่าเป็นรายวิชาเอก จะเทียบให้เฉพาะรายวิชาที่ได้คะแนนตั้งแต่
c หรือแต้มระดับคะแนน 2.00 ขึ้นไป</dt>

<dt>
18.3 การเทียบรายวิชาสำหรับนิสิตที่ย้ายสาขาวิชาเอก</dt>

<dt>
18.3.1 เทียบให้เฉพาะรายวิชาที่ปรากฏอยู่ในหลักสูตรของคณะที่รับเข้า</dt>

<dt>
18.3.2 สำหรับรายวิชาที่คณะถือเป็นรายวิชาเอก จะเทียบให้เฉพาะรายวิชาที่ได้ระดับคะแนนตั้งแต่
c หรือแต้มระดับคะแนน 2.00 ขึ้นไปเท่านั้น</dt>

<dt>
18.4 การเทียบรายวิชาสำหรับนิสิตนักศึกษาที่มาจากสถาบันอื่น</dt>

<dt>
18.4.1*</dt>

<dt>
18.4.2 นิสิตที่ขอโอนมาจากสถานศึกษาอื่น รายวิชาที่จะได้รับการเทียบ</dt>

<dt>
(1) เป็นรายวิชาที่มีปรากฏในหลักสูตรของคณะที่รับเข้า</dt>

<dt>
(2) เป็นรายวิชาที่ได้ระดับคะแนน c หรือแต้มระดับคะแนน 2.00 หรือเทียเท่าขึ้นไป</dt>

<dt>
(3) ได้เรียนมาแล้วไม่เกินห้าปีนับแต่วันสิ้นสุดของการเรียน ในภาคการศึกษาที่เรียนรายวิชานั้น</dt>

<dt>
(4) เทียบได้ไม่เกินครึ่งหนึ่งของหน่วยกิตรวมตามหลักสูตรของคณะที่ได้รับเข้า</dt>

<dt>
18.5 การเทียบรายวิชา สำหรับนิสิตที่ได้รับอนุปริญญาหรือเทียบเท่าจากมหาวิทยาลัยเกษตรศาสตร์</dt>

<dt>
18.5.1 เป็นรายวิชาที่ปรากฏในหลักสูตรของคณะที่รับเข้า</dt>

<dt>
18.5.2 เทียบได้ไม่เกินสองในสามของหน่วยกิตรวมตามหลักสูตรของคณะที่รับเข้า</dt>

<dt>
18.6* นิสิตที่ได้รับการคัดเลือกจากมหาวิทยาลัยเข้าศึกษาต่อตามนโยบาย หรือข้อตกลงมีสิทธิเทียบรายวิชาได้โดยอนุโลมตามข้อ
18.4 หรือ 18.5 แล้วแต่คุณวุฒิ</dt>

<dt>
18.7 การเทียบรายวิชาให้อยู่ในดุลพินิจของภาควิชาเจ้าของรายวิชา และโดยอนุมัติของคณบดีเจ้าสังกัด</dt>

<dt>
18.8* นิสิตที่มีสิทธิขอเทียบรายวิชาเรียน เพื่อยกเว้นไม่ต้องเรียน ให้ดำเนินการขอเทียบรายวิชาเรียนต่อคณบดีเข้าสังกัด
และส่งหลักฐานการขออนุมัติถึงกองบริการการศึกษาภายในภาคการศึกษาปกติแรกที่นิสิตย้ายคณะ
ย้ายสาขาวิชาเอก ได้รับคัดเลือกเข้าศึกษาหรือโอนมาจากสถานศึกษาอื่น หากพ้นกำหนดนี้
สิทธิที่จะขอเทียบรายวิชาเป็นอันหมดไป</dt>

<dt>
ข้อ 18 การเรียนโดยไม่นับหน่วยกิต</dt>

<dt>
19.1 ใช้ระเบียบการลงทะเบียนและระเบียบการเรียนปกติ คือ ต้องชำระค่าหน่วยกิต
ถ้าจะงดเรียนต้องยื่นคำร้องของดเรียนรายวิชานั้น ๆ ภายในกำหนดเวลาของการบงดเรียน</dt>

<dt>
19.2 จำนวนหน่วยกิตของรายวิชาที่ลงทะเบียนเรียนในลักษณะนี้ ไม่นับรวมในกำหนดจำนวนหน่วยกิตต่อภาคการศึกษา
และกำหนดหน่วยกิตตามหลักสูตร</dt>

<dt>
19.3 รายวิชาใดที่มีการปฏิบัติการ นิสิตจะต้องเรียนปฏิบัติการด้วยหรือไม่
ให้อยู่ในดุลพินิจของอาจารย์ประจำรายวิชา</dt>

<dt>
19.4 จะใช้เป็นรายวิชาบังคับก่อน (prerequisite) ไม่ได้</dt>

<dt>
19.5 ให้ใช้ระดับคะแนน s และ u ในการรายงานผลการเรียน และเขียนคำว่า “audit”
โดยใส่ไว้ในวงเล็บในช่องหน่วยกิต</dt>

<dt>
19.6 การเรียนรายวิชาในโดยไม่นับหน่วยกิต จะต้องระบุคำว่า “ไม่นับหน่วยกิต”
หรือ “audit” ไว้ในแบบฟอร์มการลงทะเบียนเรียนด้วย มิฉะนั้นจะถือว่าเป็นการเรียนเพื่อนับหน่วยกิต</dt>

<dt>
*ข้อ 20 การเรียนเพื่อเปลี่ยนแต้มระดับคะแนนเฉลี่ยสะสม</dt>

<dt>
20.1 รายวิชาที่จะขอเรียนเพื่อเปลี่ยนแต้มระดับคะแนนเฉลี่ยสะสม ถ้าเป็นการเรียนซ้ำจะต้องเป็นรายวิชาที่ได้แต้มระดับคะแนนต่ำกว่า
2.0 ถ้าเป็นรายวิชาอื่น จะต้องได้รับอนุมัติจากคณบดีเจ้าสังกัดของนิสิต</dt>

<dt>
20.2 การคิดแต้มระดับคะแนนเฉลี่ยสะสมจะต้องคิดทั้งคะแนนเดิม และคะแนนใหม่สำหรับรายวิชาที่เรียนซ้ำ</dt>

<dt>
20.3 ในแบบฟอร์มลงทะเบียนเรียน และในใบแสดงผลการศึกษา ให้ระบุต่อท้ายชื่อรายวิชาที่เรียนซ้ำไว้ด้วยว่า
เรียนซ้ำเพื่อยกระดับคะแนน หรือ regrade</dt>

<dt>
20.4 ในแต่ละภาคการศึกษา นิสิตจะลงทะเบียนเรียนซ้ำได้โดยต้องเรียนรายวิชาอื่น
ๆ ในหลักสูตรไม่ต่ำกว่า 12 หน่วยกิต ยกเว้นในกรณีที่นิสิตเรียนครบหน่วยกิตตามหลักสูตรปริญญาตรีแล้ว
แต่ระดับแต้มคะแนนเฉลี่ยสะสมไม่ถึงเกณฑ์ ก็อาจเรียกซ้ำเฉพาะวิชาที่จะเรียนเพื่อยกระดับคะแนนได้</dt>

<dt>
20.5 การเรียนซ้ำต้องได้รับความเห็นชอบจากอาจารย์ที่ปรึกษาทุกรายวิชา</dt>

<dt>
**ข้อ 21 การเรียนรายวิชานอกหลักสูตร ยกเลิก</dt>

<center>
<dt>
<a name="หมวด 4"></a><b>หมวด 4</b></dt></center>

<center>
<dt>
<b>การเสนอให้รับปริญญาและรางวัลเรียนดี</b></dt></center>

<dt>
ข้อ 22 การขอรับและอนุมัติปริญญาหรืออนุปริญญา</dt>

<dt>
22.1 นิสิตที่จะมีสิทธิขอรับปริญญา ต้องศึกษารายวิชาต่าง ๆ ครบถ้วนตามความต้องการแห่งหลักสูตรและข้อกำหนดของภาควิชาและคณะ
โดยมีแต้มระดับคะแนนเฉลี่ยสะสมตลอดหลักสูตรตั้งแต่ 2.00 ขึ้นไป และมีเวลาศึกษาในมหาวิทยาลัยครบตามระเบียบ</dt>

<dt>
นิสิตที่เรียนครบตามหลักสูตร และปฏิบัติครบตามข้อกำหนดและระเบียบ แต่ได้แต้มระดับคะแนนเฉลี่ยสะสมต่ำกว่า
2.00 อาจขอรับอนุปริญญาได้</dt>

<dt>
22.2 ให้นิสิตยื่นคำร้องแสดงความจำนงขอรับปริญญา หรืออนุปริญญาต่ออาจารย์ที่ปรึกษาและคณบดีเจ้าสังกัดตามลำดับ
ภายใน 30 วัน นับแต่วันเปิดเรียนของภาคการศึกษาสุดท้าย ที่นิสิตคาดว่าจะสอบได้หน่วยกิตครบถ้วนตามหลักสูตร
คณบดีเป็นผู้พิจารณาเสนอชื่อผู้สมควรได้รับปริญญาหรืออนุปริญญา</dt>

<dt>
22.3 นิสิตจะต้องชำระหนี้สินทั้งหมดที่มีต่อมหาวิทยาลัยต่อคณะ หรือต่อภาควิชาให้เรียบร้อยเสร็จสิ้นก่อน
จึงจะได้รับการเสนอชื่อเพื่อขอรับปริญญา หรืออนุปริญญา ความประพฤติที่ไม่ขัดต่อระเบียบของมหาวิทยาลัยและวินัยของนิสิต</dt>

<dt>
22.5 สภามหาวิทยาลัเกษตรศาสตร์ เป็นผู้พิจารณาอนุมัติปริญญาหรืออนุปริญญา</dt>

<dt>
22.6 พิธีประสาทปริญญากำหนดปีละหนึ่งครั้ง</dt>

<dt>
ข้อ 23 เกียรตินิยม</dt>

<dt>
23.1 คุณสมบัติด้านการศึกษาของนิสิต ที่มีสิทธิได้รับปริญญาเกียรตินิยม</dt>

<dt>
23.1.1 ไม่เคยสอบตกในรายวิชาใดตลอดหลักสูตร</dt>

<dt>
12.1.2 ไม่เคยเรียนซ้ำรายวิชาใดเพื่อเปลี่ยนแต้มระดับคะแนนเฉลี่ยสะสม</dt>

<dt>
23.1.3 ไม่เคยเรียนซ้ำเพื่อนับหน่วยกิตในรายวิชาที่ได้ลงทะเบียนเรียน โดยไม่นับหน่วยกิตมาก่อน</dt>

<dt>
23.1.4 ได้แต้มระดับคะแนนเฉลี่ยสะสม 3.25 ขึ้นไป สำหรับเกียรตินิยมอันดับสอง</dt>

<dt>
23.1.5 เรียนจบภายในกำหนดเวลาไม่เกินจำนวนปีที่ระบุไว้ในหลักสูตร การนับระยะเวลาเรียนเป็นจำนวนปีนั้น
นับเฉพาะเวลาที่ลงทะเบียนเรียน</dt>

<dt>
23.2* นิสิตที่ได้รับเทียบรายวิชาไม่มีสิทธิรับปริญญาเกียรตินิยม ทั้งนี้ยกเว้นเมื่อรายวิชาที่เกี่ยวข้องในการเทียบล้วนแต่เป็นรายวิชาของมหาวิทยาลัยเกษตรศาสตร์
และมิใช่เป็นการเทียบโดยอาศัยสิทธิการสอบคัดเลือกเข้ามาใหม่ หรือการได้รับคัดเลือกเข้าศึกษา</dt>

<dt>
13.3 นิสิตที่ได้รับปริญญาเกียรตินิยม มีสิทธิประดับเครื่องหมายเกียรตินิยม</dt>

<dt>
ข้อ 24 รางวัลการเรียนดี</dt>

<dt>
24.1** นิสิตที่มีสิทธิได้รับรางวัลการเรียนดี จะต้องมีแต้มระดับคะแนนเฉลี่ยเฉพาะปีการศึกษานั้น
3.50 ขึ้นไป และสอบได้ทุกรายวิชา ทั้งนี้ไม่นำผลการเรียนภาคฤดูร้อนมาคิดแต้มระดับคะแนนเฉลี่ยด้วย
และนิสิตจะต้องลงทะเบียนเรียนในสองภาคการศึกษาปกติของปีการศึกษานั้นไม่น้อยกว่า
35 หน่วยกิต รายวิชาที่ลงทะเบียนเรียนนั้นต้องไม่เป็นรายวิชาที่เรียนซ้ำเพราะสอบตก
หรือเรียนซ้ำรายวิชาที่ลงทะเบียนเรียนโดยไม่นับหน่วยกิตมาก่อนแล้ว นิสิตปีสุดท้ายของแต่ละหลักสูตรไม่อยู่ในข่ายของสิทธิได้รับรางวัลการเรียนดี</dt>

<center>
<dt>
<a name="หมวด 5"></a><b>หมวด 5</b></dt></center>

<center>
<dt>
<b>การลาและสภาพนิสิต</b></dt></center>

<dt>
ข้อ 25 การลา</dt>

<dt>
25.1 การลาแบ่งออกเป็น 3 ประเภท</dt>

<dt>
25.1.1 การลาป่วยหรือลากิจ</dt>

<dt>
25.1.2 การลากพักการศึกษา</dt>

<dt>
25.1.3 การลาออก</dt>

<dt>
25.2 การลาป่วยและลากิจ</dt>

<dt>
25.2.1 ให้ยื่นใบลาต่ออาจารย์ที่ปรึกษาทุกครั้ง</dt>

<dt>
25.2.2 การลาป่วยติดต่อกันเกินสิบห้าวัน ต้องมีหนังสือรับรองแพทย์แนบมาด้วย</dt>

<dt>
25.2.3 การลาติดต่อกันเกินสิบห้าวัน ต้องมีหนังสือรับรองของผู้ปกครองแนบมากับใบลาด้วย</dt>

<dt>
25.2.4 อาจารย์ที่ปรึกษามีอำนาจอนุญาตให้นิสิตลาได้ครั้งละไม่เกิน 3 วัน และหัวหน้าภาควิชาที่นิสิตสังกัด
มีอำนาจอนุญาตให้นิสิตลาได้ครั้งละไม่เกิน 7 วัน นอกเหนือจากนี้เป็นอำนาจของคณบดีเจ้าสังกัด</dt>

<dt>
25.2.5 การลาทุกครั้งเมื่อได้รับอนุญาตจากอาจารย์ที่ปรึกษา หัวหน้าภาควิชาหรือจากคณบดีเจ้าสังกัดแล้ว
ให้นิสิตนำหลักฐานการขออนุญาตนั้นไปแสดงต่อกองบริการการศึกษา เพื่อขอรับใบแจ้งการอนุญาตให้หยุดเรียนไปแสดงต่ออาจารย์ประจำรายวิชารับทราบ
แล้วนำหลักฐานการอนุญาตมาคืนให้อาจารย์ที่ปรึกษาเก็บไว้เป็นหลักฐาน</dt>

<dt>
25.3 การลาพักการศึกษา</dt>

<dt>
25.3.1* นิสิตอาจยื่นคำร้องขอลาพักการศึกษาได้ในกรณีใดกรณีหนึ่ง ดังต่อไปนี้</dt>

<dt>
(1) ถูกเกณฑ์หรือระดมเข้ารับราชการทหาร</dt>

<dt>
(2) ได้รับทุนแลกเปลี่ยนนิสิตระหว่างประเทศหรือทุนอื่นใด ซึ่งมหาวิทยาลัยเห็นควรสนับสนุน</dt>

<dt>
(3) ประสบอุบัติเหตุ ภยันตราย หรือเจ็บป่วย จนไม่สามารถศึกษาต่อไปให้ได้ผลดีได้</dt>

<dt>
25.3.2 เมื่อมีเหตุอันควรได้รับพิจารณาให้ลาพักการศึกษา ให้ยื่นใบลา พร้อมด้วยพิจารณานำเสนอขออนุญาตต่อคณบดีเจ้าสังกัด</dt>

<dt>
25.3.3 การลาพักการศึกษา ตามข้อ 1 และข้อ 2 ของข้อ 25.3.1 นั้น อนุมัติให้ได้ครั้งละไม่เกินสองภาคการศึกษาปกติ
ในกรณีที่นิสิตยังมีความจำเป็นที่จะต้องลาพักต่อไปอีก ให้ยื่นคำร้องขอลาพักใหม่</dt>

<dt>
25.3.4 นิสิตที่ได้รับอนุญาตให้ลาพักการศึกษา จะต้องชำระค่าธรรมเนียมการศึกษา
ตามข้อ 7.1 เพื่อรักษาสถานภาพนิสิต มิฉะนั้นจะต้องถูกคัดชื่อออกจากมหาวิทยาลัย
ทั้งนี้ ยกเว้นนิสิตที่ได้รับอนุญาตให้ลาพัการศึกษาได้ตามข้อ 1 ของข้อ 25.3.1</dt>

<dt>
25.3.5 นิสิตที่ได้รับอนุญาตให้ลาพักการศึกษา เมื่อจะกลับเข้าศึกษาจะต้องยื่นคำร้องเพื่อขอกลับเข้าศึกษา
พร้อมด้วยหลักฐานการอนุญาตให้ลาพักการศึกษาต่อกองการบริการการศึกษา ไม่น้อยกว่าสองสัปดาห์ก่อนวันเปิดภาคเรียน</dt>

<dt>
25.4 การลาออก ต้องยื่นใบลาพร้อมด้วยหนังสือรับรองของผู้ปกครอง และใบปลอดหนี้ต่ออาจารย์ที่ปรึกษา
เพื่อนำเสนอคณบดีเจ้าสังกัดพิจารณาอนุมัติ</dt>

<dt>
25.5 การลาทุกประเภท ตามข้อ 25.3 และข้อ 25.4 เมื่อได้ดำเนินการเรียบร้อยแล้วให้ถือวันที่คณบดีเจ้าสังกัดอนุมัติเป็นวันที่มีผลในการลา
และให้คณะเจ้าสังกัดส่งสำเนาใบลาให้กองบริการศึกษาโดยเร็วที่สุด เพื่อใช้เป็นหลักฐานประกอบการดำเนินการต่าง
ๆ ที่จำเป็นต่อไป</dt>

<dt>
ข้อ 26 สถานภาพนิสิต</dt>

<dt>
26.1 ผู้ปฏิบัติตามระเบียบข้อบังคับการศึกษาขั้นปริญญาตรี ของมหาวิทยาลัยเกษตรศาสตร์
โดยถูกต้องสมบูรณ์ ถือว่ามีสถานภาพนิสิต การกำหนดชั้นปีของนิสิตให้เป็นไปตามเกณฑ์ในข้อ
9.6</dt>

<dt>
26.2 นิสิตปกติ คือนิสิตที่สอบได้แต้มระดับคะแนนเฉลี่ยสะสมไม่ต่ำกว่า 2.00</dt>

<dt>
26.3 นิสิตรอพินิจ คือ นิสิตที่สอบได้แต้มระดับคะแนนเฉลี่ยสะสมต่ำกว่า 2.00</dt>

<dt>
26.4 สถานภาพนิสิตจะสิ้นสุดลงด้วบ</dt>

<dt>
26.4.1 ถึงแก่กรรม</dt>

<dt>
26.4.2 ลาออก</dt>

<dt>
26.4.3 ขาดคุณสมบัติข้อหนึ่งข้อใดในข้อ 3</dt>

<dt>
26.4.4 เป็นนิสิตนักศึกษาของสถาบันอุดมศึกษาของรัฐแห่งอื่นด้วย</dt>

<dt>
26.4.5 ได้รับอนุมัติอนุปริญญาหรือปริญญาจากสภามหาวิทยาลัยเกษตรศาสตร์แล้ว
เว้นแต่จะได้รับอนุมัติจากอธิการบดีให้เข้าศึกษาต่อ</dt>

<dt>
26.4.6* ไม่ลงทะเบียนเรียนให้เสร็จสิ้นภายในสามสัปดาห์ นับแต่วันเปิดภาคเรียน
เว้นแต่จะได้รับอนุมัติผ่อนผันจากคณบดีเจ้าสังกัดนิสิต</dt>

<dt>
26.4.7* ไม่ชำระเงินค่าธรรมเนียมการศึกษา เพื่อรักษาสถานภาพนิสิตภายในสามสัปดาห์
นับแต่วันเปิดภาคเรียน เว้นแต่จะได้รับการผ่อนผันจากคณบดี เจ้าสังกัดนิสิต</dt>

<dt>
26.4.8 พักการศึกษาโดยไม่ได้รับอนุญาต ตามระเบียบที่กำหนดไว้ในข้อบังคับนี้</dt>

<dt>
26.4.9** ดำรงสถานภาพนิสิตครบกำหนดสองเท่าของจำนวนปีการศึกษาทั้งหมด ที่กำหนดไว้ในหลักสูตร
หรือสองเท่าของจำนวนภาคการศึกษาปกติที่จำเป็นต้องศึกษา เพื่อให้ได้หน่วยกิตที่ต้องเรียนจบครบถ้วนตามหลักสูตร
แต่ยังศึกษาไม่ครบตามความต้องการแห่งหลักสูตร การเทียบจำนวนหน่วยกิตเป็นจำนวนภาคการศึกษาปกติให้ถือตามเกณฑ์ในข้อ
16.4</dt>

<dt>
16.4.10 มีแต้มระดับคะแนนเฉลี่ยสะสมต่ำกว่า 1.50 ยกเว้นนิสิตใหม่ที่เข้าศึกษาเป็นภาคแรกตามข้อ
2.1 และข้อ 2.2</dt>

<dt>
26.4.11 มีแต้มระดับคะแนนเฉลี่ยสะสมต่ำกว่า 1.75 เป็นเวลาสองภาคการศึกษาปกติติดต่อกัน
ทั้งนี้ ไม่นับภาคการศึกษาแรกของนิสิตใหม่ตามข้อ 2.1 และ 2.2</dt>

<dt>
26.4.12 ปลอมลายเซ็นผู้ปกครองหรือลายเซ็นบุคคลอื่น เพื่อใช้เป็นหลักฐานต่อมหาวิทยาลัย</dt>

<dt>
16.4.13 ถูกลงโทษทางวินัยให้ไล่ออกหรือให้ออก</dt>

<dt>
16.4.14 ต้องโทษโดยคำพิพากษาถึงที่สุดให้จำคุก เว้นแต่ความผิดที่เป็นลหุโทษหรือความผิดอันได้กระทำโดยประมาท</dt>

<dt>
26.5 ผู้ที่มีสถานภาพนิสิตจะมีบัตรประจำตัวนิสิตเป็นหลักฐาน เพื่อประกอบการใช้สิทธิ</dt>

<br>ต่าง ๆ ที่นิสิตพึงมีในมหาวิทยาลัย
<center>
<dt>
<a name="หมวด 6"></a><b>หมวด 6</b></dt></center>

<center>
<dt>
<b>ความประพฤติและวินัยนิสิต</b></dt></center>

<dt>
ข้อ 27 บริเวณมหาวิทยาลัย</dt>

<dt>
27.1 บริเวณมหาวิทยาลัย หมายถึง บริเวณที่ตั้งของมหาวิทยาลัยเกษตรศาสตร์ สถานีและไร่ฝึกนิสิต
และบริเวณที่ตั้งของคณะต่าง ๆ ของมหาวิทยาลัย รวมทั้งหอพักนิสิตและที่ตั้งหน่วยงานของมหาวิทยาลัย</dt>

<dt>
ข้อ 28 วินัยนิสิต</dt>

<dt>
28.1 นิสิตทุกคนมีหน้าที่ปฏิบัติตนตามระเบียบและข้อบังคับของมหาวิทยาลัยเกษตรศาสตร์ทุกประการ
และรักษาวินัยโดยเคร่งครัดเสมอ</dt>

<dt>
28.2 นิสิตทุกคนมีหน้าที่ปฏิบัติตามหลักศีลธรรมและวัฒนธรรมของสังคมไทยในทุกโอกาส</dt>

<dt>
28.3 นิสิตทุกคนมีหน้าที่รักษาชื่อเสียงของมหาวิทยาลัย โดยละเว้นการประพฤติใด
ๆ ที่นำมา หรืออาจนำมาซึ่งความเสียหายแก่ตนเองและมหาวิทยาลัย</dt>

<dt>
28.4 นิสิตมีหน้าที่รักษาความสามัคคีในหมู่คณะ และละเว้นความประพฤติใด ๆ ซึ่งอาจนำมาซึ่งการแตกความสามัคคีในหมู่คณะ</dt>

<dt>
28.5* นิสิตต้องไม่เสพสุรา หรือสิ่งเสพติดอื่นใดในบริเวณมหาวิทยาลัย นิสิตจะไม่เสพสุราจนครองสติไม่อยู่
หรือเสพสิ่งเสพติดใด ๆ จนเป็นสาเหตุให้เสื่อมเสียแก่ตนเอง บิดา มาราด ผู้ปกครอง
และเกียรติคุณของมหาวิทยาลัย</dt>

<dt>
28.6 นิสิตจะไม่พกอาวุธ หรือระเบิดเมื่ออยู่ในมหาวิทยาลัย</dt>

<dt>
28.7 นิสิตไม่ก่อเรื่องวิวาทกับนิสิตด้วยกัน หรือบุคคลอื่นภายใน หรือภายนอกบริเวณมหาวิทยาลัย</dt>

<dt>
28.8 นิสิตไม่เล่นการพนันขันต่อไม่ว่าประการใดในบริเวณมหาวิทยาลัย</dt>

<dt>
28.9 นิสิตไม่จัดสิ่งพิมพ์ สิ่งวาด หรือสิ่งเขียนอันอาจกระทบกระเทือนถึงผู้อื่นออกโฆษณาเผยแพร่
โดยมิได้รับอนุญาตจากมหาวิทยาลัย</dt>

<dt>
28.10 นิสิตไม่นำขนบธรรมเนียม หรือวิธีการอันไม่เหมาะสมมาปฏิบัติ ไม่ว่าในหรือนอกบริเวณมหาวิทยาลับ</dt>

<dt>
28.11 นิสิตไม่จัดการประชุม ขอชุมนุมกิจกรรม โดยไม่ได้รับความเห็นชอบของรองอธิการบดีฝ่ายนิสิต</dt>

<dt>
28.12 นิสิตไม่ทำลายทรัพย์สินของมหาวิทยาลัย</dt>

<dt>
28.13 นิสิตไม่นำสิ่งของผิดกฎหมายเข้ามสในบริเวณมหาวิทยาลัย หรือมีสิ่งของผิดกฎหมายไว้ในครอบครอง</dt>

<dt>
28.14 นิสิตไม่ประพฤติตนเป็นอันธพาล</dt>

<dt>
28.15 นิสิตต้องสามารถแสดงบัตรประจำตัวนิสิตได้ทันที เมื่อเจ้าหน้าที่มหาวิทยาลัยหรือเจ้าหน้าที่อื่น
ๆ ขอตรวจสอบ</dt>

<dt>
28.16 นิสิตมีหน้าที่แจ้งให้มหาวิทยาลัยทราบทันที เมื่อมีการเปลี่ยนแปลงสำมะโนครัวหรือที่พักอาศัย</dt>

<dt>
ข้อ 29 การลงโทษทางวินัย</dt>

<dt>
29.1 การลงโทษนิสิตที่กระทำผิดทางวินัยมี 9 สถาน</dt>

<dt>
29.1.1 ตักเตือนด้วยวาจาหรือลายลักษณ์อักษร แล้วแต่กรณี</dt>

<dt>
29.1.2 ภาคทัณฑ์และทำทัณฑ์บน</dt>

<dt>
29.1.3 ใช้ชดใช้ค่าเสียหาย</dt>

<dt>
19.14 ให้พักการศึกษามีกำหนดตั้งแต่ 1 ภาคการศึกษา ถึง 3 ปีการศึกษา แล้วแต่กรณี</dt>

<dt>
29.1.5 ระงับการให้ปริญญาและอนุปริญญา มีกำหนดไม่เกิน 3 ปีการศึกษา</dt>

<dt>
29.1.6 ระงับการออกใบแสดงผลการศึกษา และใบรับรองใด ๆ มีกำหนดไม่เกิน 3 ปีการศึกษา</dt>

<dt>
29.1.7 ระงับการออกปริญญาบัตรหรืออนุปริญญาบัตรมีกำหนดไม่เกิน 3 ปีการศึกษา</dt>

<dt>
29.1.8 ให้ออก โดยระบุไว้ในใบแสดงผลการศึกษาว่า ถูกให้ออกจากการศึกษา หรือ
“dismissed”</dt>

<dt>
29.1.9 ไล่ออก โดยระบุไว้ในใบแสดงผลการศึกษาว่า ไล่ออกหรือ “dishonorably
expelled”</dt>

<dt>
29.2 ให้อกงบริการการศึกษาบันทึกการลงโทษทุกครั้งไว้ในระเบียบการศึกษา ใบรายงานผลการเรียนประจำภาคการศึกษา
และใบแสดงผลการศึกษา</dt>

<dt>
29.3 รองอธิการบดีฝ่ายนิสิต มีอำนาจแต่งตั้งคณะกรรมการเพื่อทำหน้าที่พิจารณาหรือสอบสวนการกระทำผิดทางวินัยของนิสิต
และเสนอตามควรแห่งความผิดต่ออธิการบดี และเมื่อได้ดำเนินการลงโทษประการใดไปแล้ว
ให้กองบริการการศึกษาบันทึกลงในระเบียบการศึกษา และใบรังรองอื่น ๆ ของนิสิต</dt>

<dt>
29.4* คณะต่าง ๆ อาจวางระเบียบเพื่อส่งเสริมความมีวินัยของนิสิตตามควรแก่กรณี
เช่น จัดให้มีระบบการให้คะแนนความประพฤติ ฯลฯ</dt>

<center>
<dt>
<a name="หมวด 7"></a><b>หมวด 7</b></dt></center>

<center>
<dt>
<b>ระเบียบอื่น ๆ</b></dt></center>

<dt>
ข้อ 30 สิทธิและหน้าที่ของอาจารย์ที่ปรึกษาของนิสิต</dt>

<dt>
30.1 อาจารย์ที่ปรึกษาของนิสิต หมายถึง อาจารย์ประจำที่ได้รับการแต่งตั้งโดยคณบดีเพื่อให้ทำหน้าที่ควบคุมแนะนำ
และให้คำปรึกษาด้านการเรียนและด้านอื่น ๆ ที่เกี่ยวข้องกับการเรียนของนิสิตในคณะ</dt>

<dt>
30.2 อาจารย์ที่ปรึกษาของนิสิต มีสิทธิและหน้าที่ดังนี้</dt>

<dt>
30.2.1 ให้คำแนะนำและทำแผนการเรียนของนิสิตร่วมกับนิสิต ให้ถูกต้องตามหลักสูตรที่กำหนดไว้</dt>

<dt>
30.2.2 ให้คำแนะนำในเรื่องระเบียบข้อบังคับว่าด้วยการศึกษา</dt>

<dt>
30.2.3 รับผิดชอบในการลงทะเบียนเรียน การเปลี่ยนรายวิชา การเพิ่มรายวิชาการงดเรียนบางรายวิชา
และจำนวนหน่วยกิตต่อภาคการศึกษาของนิสิต</dt>

<dt>
30.2.4 แนะนำวิธีเรียน ให้คำปรึกษา และติดตามผลการเรียนของนิสิต</dt>

<dt>
30.2.5 พิจารณาคำร้องต่าง ๆ ของนิสิต และดำเนินการให้ถูกต้องตามระเบียบ</dt>

<dt>
30.2.6 ให้คำปรึกษาเกี่ยวกับความเป็นอยู่และการศึกษาของนิสิตในมหาวิทยาลัย</dt>

<dt>
30.2.7 รับผิดชอบดูแลความประพฤติของนิสิต ให้เป็นไปตามระเบียบวินัยที่มหาวิทยาลัยกำหนดไว้
ในกรณีที่นิสิตกระทำผิดวินัยให้อาจารย์ที่ปรึกษารายงานให้หัวหน้าภาควิชาและคณบดีทราบ
เพื่อพิจารณานำเสนอรองอธิการบดีฝ่ายนิสิตพิจารณาโทษทางวินัยต่อไป</dt>

<dt>
ข้อ 31 บทเบ็ดเตล็ด</dt>

<dt>
31.1 อธิการบดีและคณาจารย์มหาวิทยาลัยเกษตรศาสตร์มีหน้าที่รักษาการ ตามข้อบังคับว่าด้วยการศึกษาฉบับนี้
ในกรณีที่มิได้กำหนดไว้ในข้อบังคับ ให้อธิการบดีมีอำนาจสั่งปฏิบัติการตามที่เห็นสมควร</dt>

<dt>
31.2 มหาวิทยาลัยอาจเปลี่ยนแปลง แก้ไข ต่อเติม และหรือตัดทอนข้อบังคับฉบับนี้ได้ทุกตอนและทุกโอกาส
ในกรณีเช่นนี้ มหาวิทยาลัยจะประกาศให้ผู้ที่เกี่ยวข้องทราบทุกครั้ง</dt>

<dt>
31.3 ข้อบังคับว่าด้วยการศึกษาขั้นปริญญาตรีฉบับนี้ ใช้บังคับตั้งแต่ภาคต้นปีการศึกษา
2521-22 เป็นต้นไป</dt>


<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
ประกาศ ณ วันที่ 29 พฤษภาคม พุทธศักราช 2521
<dt>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
(ลงพระนาม) จักรพันธ์เพ็ญศิริ จักรพันธุ์</dt>

<dt>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
(ม.จ.จักรพันธ์เพ็ญศิริ จักรพันธุ์)</dt>

<dt>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
นายกสภามหาวิทยาลัยเกษตรศาสตร์</dt>

<dt>
</dt>
<center>
<dt>
<a href="http://www.sa.ku.ac.th/" target="_top"><img src="home01.gif" hspace=3 vspace=3 border=0 height=34 width=34></a></dt></center>
<center>
<dt>
<!--begin web stat code----><script language="javascript1.1" src="http://governmenthits.gits.net.th/data/g0001240.js"></script>
<!-- end webstat code --></dt></center>
</body>
</html>
