<html>
<head>
   <title> </title>
</head>
<body text="#0000ff" bgcolor="#ffffff" link="#0000ee" vlink="#551a8b" alink="#ff0000" background="bg01.jpg">

<center><b><font size=+2>กิจการนิสิตเพื่อพัฒนาคุณภาพนิสิต </font></b>
<hr width="100%"></center>

<ul><b>มหาวิทยาลัยเกษตรศาสตร์ วิทยาเขตกำแพงแสน</b> ตระหนักดีว่า ภาระหน้าที่ที่สำคัญ
คือการสร้างนิสิตให้มีความพร้อม เพื่อเป็นบัณฑิตที่มีคุณภาพออกไปรับใช้สังคมประเทศชาติสืบไป
ตามความเชื่อที่ว่านิสิตจักต้องเรียนและทำกิจกรรม อย่างเป็นระบบ ดังนั้นโครงการต่าง
ๆ จึงเกิดขึ้นเพื่อรองรับตามแผนพัฒนานิสิตของมหาวิทยาลัยในทุกโครงการ จะมุ่งเน้นให้นิสิตเรียนรู้ด้วยการกระทำจริง</ul>

<ul>
<dt>
<b><font size=+1>แผนปฏิบัติงานกิจการนิสิตและงานที่เกี่ยวข้อง</font></b></dt>

<dt>
1. โครงการติดตั้งระบบ ibc เพื่อเสริมสร้างความรอบรู้และประสบการณ์แก่นิสิต</dt>

<dt>
2. โครงการพัฒนาและปรับปรุงสวน 50 ปี มก.</dt>

<dt>
3. โครงการพัฒนาปรับปรุงสวนสุขภาพ</dt>

<dt>
4. โครงการจัดสวนอุทยานมัจฉาปักษานิเวศ</dt>

<dt>
5. โครงการสวนพักผ่อนบริเวณรอบบ่อหมู่บ้านและบริเวณหอสมุด</dt>

<dt>
6. โครงการ เค.ยู.ออนสเตท เพื่อส่งเสริมความรู้และประสบการณ์แก่นิสิต</dt>

<dt>
7. โครงการจัดทำวารสาร “นนทรีสาร” สื่อระหว่างนิสิตกับมหาวิทยาลัยเกษตรศาสตร์</dt>

<dt>
8. โครงการรณรงค์เพื่อความปลอดภัยและวินัยนิสิต</dt>

<dt>
9. โครงการสัมมนาอาจารย์ที่ปรึกษากิจกรรมนิสิต มหาวิทยาลัยเกษตรศาสตร์ วิทยาเขตกำแพงแสน</dt>

<dt>
10. โครงการนิสิตพบอาจารย์ (ในชั่วโมงว่างตามตารางสอน)</dt>

<dt>
11. โครงการสวนพักผ่อนบริเวณสระวงกลมหน้าคณะเกษตร</dt>

<dt>
12. โครงการปรับปรุงผิวถนนบริเวณตึกพัก</dt>

<dt>
13. โครงการป้องกันนกพิราบไม่ให้อาศัยบริเวณตึกพัก</dt>

<dt>
14. โครงการวิจัยแม่บทเพื่อพัฒนากิจกรรมนิสิต</dt>

<dt>
15. โครงการก่อสร้างอาคารกิจกรรมนิสิต (ปรับกองบริการฯ)</dt>

<dt>
นอกจากโครงการต่าง ๆ ในระยะต้นแล้ว จักได้ดำเนินการโครงการอื่น ๆ ต่อไป เพื่อให้เป็นไปตามแผนพัฒนา</dt>

<dt>
<b><font size=+1>นโยบายด้านกิจการนิสิต มหาวิทยาลัยเกษตรศาสตร์ ในแผนพัฒนาระยะที่
8</font></b></dt>

<dt>
นโยบายด้านกิจการนิสิต ในแผนพัฒนาระยะที่ 8 ของมหาวิทยาลัยเกษตรศาสตร์นั้นมีแผนงานที่เกี่ยวข้องกับนโยบาย
ด้านกิจการนิสิตอยู่ 2 ส่วน คือ แผนงานกิจการนิสิตนักศึกษา และแผนงานอนุรักษ์ส่งเสริม
เผยแพร่และพัฒนาศาสนา ศิลปะและวัฒนธรรม ดังนี้</dt>

<dt>
<b><font size=+1>แผนงานกิจการนิสิตนักศึกษา</font></b></dt>

<dt>
<b>นโยบาย 1</b></dt>

<dt>
เสริมสร้างบรรยากาศของมหาวิทยาลัย ที่เอื้อให้นิสิตสามารถพัฒนาวิชาการ สติปัญญา
อารมณ์ สังคม</dt>

<dt>
<b>มาตรการ</b></dt>

<dt>
1.1 ปรับปรุงและพัฒนาบริเวณมหาวิทยาลัยให้สะอาด ร่มรื่น มีที่พักผ่อนหย่อนใจเพียงพอ</dt>

<dt>
1.2 จัดสร้างอาคารที่ถาวร เพื่อเป็นศูนย์กลางที่เหมาะสมแก่ประเภทของกิจกรรมนิสิต
ให้นิสิตได้พบปะหารือหรือแลกเปลี่ยนความคิดเห็น ตลอดจนแสดงผลงาน</dt>

<dt>
<b>นโยบาย 2</b></dt>

<dt>
ปลูกฝังและเสริมสร้างในด้านคุณธรรม จริยธรรม พัฒนาบุคลิกภาพให้นิสิตมีจิตสำนึกที่ดีงาม
มีจรรยาบรรณทางวิชาการและวิชาชีพ</dt>

<dt>
<b>มาตรการ</b></dt>

<dt>
2.1 สนับสนุนให้มีการจัดอบรมด้านคุณธรรมจริยธรรม พัฒนาบุคลิกภาพให้แก่นิสิตในช่วงเวลาที่ต่อเนื่องกันยาวนานพอสมควร
เพื่อให้เกิดสัมฤทธิ์ผล</dt>

<dt>
2.2 ให้มีการสอดแทรกแนวความคิดและค่านิยมที่ถูกต้องดีงามในรายวิชาต่าง ๆ ที่เกิดสอนอยู่แล้ว</dt>

<dt>
<b>นโยบาย 3</b></dt>

<dt>
ส่งเสริมให้มีการจัดกิจกรรมนิสิตทางด้านวิชาการที่เป็นประสบการณ์เสริมหลักสูตร
และพัฒนาให้นิสิตรู้จักทำงานร่วมกับผู้อื่น และวินัยของการทำงานเป็นกลุ่ม
มีความรับผิดชอบ เสริมสร้างภาวะการเป็นผุ้นำทางวิชาการ รู้จักวิเคราะห์ปัญหา
มีความรอบรู้ รอบคอบ รู้จักตัดสินใจอย่างมีเหตุผล</dt>

<dt>
<b>นโยบาย 5</b></dt>

<dt>
ปลูกฝังให้นิสิตมีความกตัญญูกตเวทีรักและภาคภูมิใจ พร้อมจะสร้างชื่อเสียงและเกียรติภูมิให้แก่มหาวิทยาลัย</dt>

<dt>
<b>มาตรการ</b></dt>

<dt>
5.1 ให้มีการจัดสร้างสถานที่แสดงประวัติชีวิตและผลงานของบุคลากรและนิสิตที่สร้างชื่อเสียงให้แก่มหาวิทยาลัยและ
ประเทศชาติ ตลอดจนเก็บรวบรวมเครื่องหมายแห่งเกียรติยศที่ได้มานับแต่อดีตจนถึงปัจจุบัน
ในลักษณะของหอเกียรติภูมิ (hall of fame)</dt>

<dt>
5.2 กระตุ้นให้นิสิตทำกิจกรรมเผยแพร่ชื่เสียงและสร้างเกียรติภูมิให้มหาวิทยาลัยส่งเสริมให้นิสิตมีบทบาทในการ
จัดกิจกรรมตามภาระหน้าที่ของมหาวิทยาลัย โดยจัดแสดงผลงานทางวิชาการของนิสิตทุกปีพร้อมทั้งประชาสัมพันธ์
ผลงานของนิสิตปัจจุบันและนิสิตเก่าที่สร้างชื่อเสียงให้แก่มหาวิทยาลัย</dt>

<dt>
5.3 สนับสนุนให้มีกิจกรรมประสานสัมพันธ์ระหว่างนิสิตเก่ากับนิสิตปัจจุบันให้มีโอกาสผูกพันใกล้ชิดกัน
ได้แลกเปลี่ยนประสบการณ์ ความรู้ และช่วยเหลือเกื้อกูลกันมากขึ้น</dt>

<dt>
5.4 จัดประชุมสัมมนา ให้ความรู้แก่บุคลากรและอาจารย์ที่ทำหน้าที่เกี่ยวกับนิสิต
ให้มีความพร้อมและเต็มใจให้คำปรึกษาและช่วยเหลือนิสิต ทั้งปัญหาด้านการเรียนและปัญหาส่วนตัว
ให้อาจารย์มีโอกาสพบปะกับนิสิตมากขึ้น เพื่อลดช่องว่างระหว่างอาจารย์กับนิสิต</dt>

<dt>
<b>นโยบาย 6</b></dt>

<dt>
ส่งเสริมให้นิสิตมีบทบาทและมีส่วนร่วมในการพัฒนามหาวิทยาลัยในด้านการอนุรักษ์ธรรมชาติและสภาพแวดล้อมภายในมหาวิทยาลัย</dt>

<dt>
<b>มาตรการ</b></dt>

<dt>
กระตุ้นให้นิสิตจัดกิจกรรมการพัฒนาบริเวณมหาวิทยาลัย คณะ ภาควิชา และหอพักนิสิต
ให้มีความสะอาด ร่มรื่น เป็นระเบียบเรียบร้อย สร้างจิตสำนึกในความเป็นเจ้าอขงความรับผิดชอบร่วมกัน</dt>

<dt>
<b>นโยบาย 7</b></dt>

<dt>
พัฒนาคุณภาพการจัดบริการ ด้านการศึกษา อาหารหอพัก และบริการด้านอื่น ๆ</dt>

<dt>
<b>มาตรการ</b></dt>

<dt>
7.1 จัดตั้งองค์กรได้แก่สำนักการกีฬาและนันทนาการและจัดสรรงบประมาณ สนับสนุนการให้บริการด้านกีฬา</dt>

<dt>
7.2 รณรงค์ให้มีการจัดกิจกรรมกีฬาเพื่อสุขภาพ เพื่อความสามัคคี และประสบการณ์มากกว่าเพื่อการแข่งขัน</dt>

<dt>
7.3 สนับสนุนกีฬาเพื่อการแข่งขัน โดยสร้างแรงจูงใจให้นักกีฬา ผู้ฝึกสอน และผู้จัดการทีมปฏิบัติหน้าที่อย่างมีประสิทธิภาพ</dt>

<dt>
7.4 สนับสนุนให้มีการนำเอาวิทยาศาสตร์การกีฬาเข้ามาใช้ในการฝึกเทคนิคและทักษะทางด้านกีฬา
จัดหาสถานที่ อุปกรณ์กีฬา และผู้ฝึกสอนเพิ่มหใเพียงพอ</dt>

<dt>
7.5 สนับสนุนทุนการศึกษาแก่นักกีฬาที่ต้องการความช่วยเหลือทางด้านการเงิน
และให้มีการแนะแนววิธีการเรียนที่มีประสิทธิภาพ และจัดให้มีบริกาาสอนซ่อมเสริม</dt>

<dt>
7.6 จัดสร้างอาคารเพื่อเป็นหอพักสำหรับนักกีฬาและผู้ฝึกสอน และเพื่อใช้ประโยชน์ในกิจกรรมกีฬาต่าง
ๆ</dt>

<dt>
7.7 ควบคุมดูแลและปรับปรุงร้านอาหาร โดยคำนึงถึงสุขอนามัยและคุณภาพตามหลักโภชนาการ
และราคาอาหารที่ยุติธรรม จัดบริเวณและสิ่งแวดล้อมให้ถูกหลักสุขาภิบาล จัดการตรวจสุขภาพและจัดอบรมให้ความรู้แก่ผู้ประกอบการ</dt>

<dt>
7.8 จัดสร้างโรงอาหารให้ได้สัดส่วนกับจำนวนบุคลากรและนิสิตที่ใช้บริการในทำเลที่เหมาะสม</dt>

<dt>
7.9 ปรับปรุงระบบและรูปแบบการดำเนินงานหอพัก ทั้งด้านการรับนิสิตเข้าอยู่ในหอพัก
การดำเนินงานหอพักอย่างมีประสิทธิภาพ ให้สามารถสนับสนุนงานด้านวิชาการและการจัดกิจกรรมต่าง
ๆ ของมหาวิทยาลัย</dt>

<dt>
7.10 ปรับปรุงและขยายงานด้านการแนะแนว การให้คำปรึกษา เพื่อให้สามารถช่วยเหลือนิสิตทั้งในด้านการเรียนการพัฒนาบุคลิกภาพและการ
แก้ปัญหาส่วนตัว</dt>

<dt>
7.11 สนับสนุนให้มีการวิเคราะห์วิจัยข้อมูล และติดตามประเมินผลการให้บริการต่าง
ๆ เพื่อนำมาใช้ในการพัฒนาปรับปรุงงานอย่างสม่ำเสมอ</dt>

<dt>
<b>นโยบาย 8</b></dt>

<dt>
ขยายการให้บริการด้านส่งเสริมสุขภาพและอนามัยของนิสิต บุคลากร และชุมชนใกล้เคียง</dt>

<dt>
<b>มาตรการ</b></dt>

<dt>
จัดตั้งองค์กร ได้แก่ สำนักบริการทางการแพทย์และสุขภาพอนามัยและจัดหางบประมาณเพื่อสนับสนุนการให้บริการ
ทางการแพทย์ การปฐมพยาบาล การบำบัดรักษาเฉพาะทาง ให้ความรู้ด้านสุขศึกษาและการสาธารณสุขแก่นิสิต
บุคลากรและชุนชนใกล้เคียง</dt>

<dt>
<b>นโยบาย 9</b></dt>

<dt>
ส่งเสริมให้บุคลากรทุกฝ่ายเห็นความสำคัญของงานด้านกิจการนิสิต</dt>

<dt>
<b>มาตรการ</b></dt>

<dt>
9.1 สร้างแรงจูงใจและขวัญกำลังใจให้บุคลากรมีความสนใจและเข้าร่วมงานกิจกรรมนิสิตเพิ่มขึ้น</dt>

<dt>
9.2 จัดให้มีบุคลากรรับผิดชอบงานกิจการนิสิตในสำนักงานเลขานุการคณะ เพื่อให้สามารถประสานงานและร่วมดำเนินงานกับงานกิจการนิสิตในส่วนกลางได้อย่างมีประสิทธิภาพ</dt>

<dt>
<b><font size=+1>แผนงานอนุรักษ์ ส่งเสริม เผยแพร่และพัฒนาศาสนา ศิลปะและวัฒนธรรม</font></b></dt>

<dt>
<b>นโยบาย 1</b></dt>

<dt>
ส่งเสริมบรรยากาศและสภาพแวดล้อมที่แสดงออกซึ่งความเป็นผู้มีวิถีชีวิตอันดีงาม
เพื่อเป็นแบบอย่างให้กับสังคม</dt>

<dt>
<b>มาตรการ</b></dt>

<dt>
1.1 จัดให้มีการรณรงค์ให้บุคลากรและนิสิตอยู่ร่วมกันอย่างมีระเบียบวินัย มีมารยาทงาม
และรสนิยมอันดี</dt>

<dt>
1.2 เร่งรัดให้มีการใช้ทรัพยากรที่มีอยู่แล้ว ให้เป็นประโยชน์อย่างเต็มที่ในการจัดกิจกรรมเผยแพร่ความรู้
ความเข้าใจด้านศาสนาและศิลปวัฒนธรรม</dt>

<dt>
<b>นโยบาย 2</b></dt>

<dt>
สนับสนุนการอนุรักษ์และเผยแพร่ศิลปวัฒนธรรมไทยทั้งที่เป็นส่วนกลางและส่วนภูมิภาค
เพื่อกระตุ้นให้เกิดภูมิปัญญาไทย</dt>

<dt>
<b>มาตรการ</b></dt>

<dt>
2.1 รณรงค์ส่งเสริมความเป็นไทยในกิจกรรมที่สำคัญ ๆ ของมหาวิทยาลัย เช่น วันพระราชทานปริญญาบัตร
วันรับน้องใหม่ วันปฐมนิเทศบุคลากรและนิสิต</dt>

<dt>
2.2 รวบรวมข้อมูลเกี่ยวกับศิลปวัฒนธรรมพื้นบ้าน ส่งเสริมการจัดกิจกรรม เพื่ออนุรักษ์และเผยแพร่</dt>

<dt>
2.3 รณรงค์ส่งเสริมการจัดกิจกรรมตามประเพณีที่สำคัญของไทยอย่างมีหลักเกณฑ์</dt>

<dt>
<b>นโยบาย 3</b></dt>

<dt>
สนับสนุนการศึกษาค้นคว้าวิจัยเพื่อความเข้าใจพื้นฐานความเป็นมาและพัฒนาการของศิลปวัฒนธรรมขนบธรรมเนียมและ
ประเพณี ที่สำคัญของท้องถิ่นและของชาติตลอดจนสนับสนุนให้มีการแลกเปลี่ยนความรู้ทั้งในระดับชาติและระดับนานาชาติ
เพื่อให้เห็นความหลากหลาย เข้าใจถึงคุณค่าของศิลปวัฒนธรรมต่อมนุษยชาติ เพื่อการอยู่ร่วมในประชาคมโลก
อย่างมีเอกลักษณ์และศักดิ์ศรี</dt>

<dt>
<b>มาตรการ</b></dt>

<dt>
3.1 จัดให้มีรายวิชาพื้นฐานทั่วไป และรายวิชาเลือกเสรีในสาขาศิลปวัฒนธรรมเพิ่มมากขึ้น</dt>

<dt>
3.2 เร่งรัดให้มีการศึกษาค้นคว้าวิจัยพื้นฐานด้านศิลปวัฒนธรรม โดยมหาวิทยาลัยจัดทุนสนับสนุน</dt>

<dt>
3.3 ให้มีองค์กรและคณะกรรมการดำเนินงานรับผิดชอบด้านการส่งเสริมศิลปวัฒนธรรม
การอนุรักษ์และพัฒนา และเผยแพร่วิชาการที่เกี่ยวข้องในรูปแบบต่าง ๆ</dt>

<dt>
3.4 ส่งเสริมการจัดกิจกรรมศิลปวัฒนธรรมทั้งในระดับประเทศและนานาชาติ</dt>

<dt>
<b>นโยบาย 4</b></dt>

<dt>
ส่งเสริมให้นิสิตมีบทบาทในการพัฒนาเผยแพร่ศาสนาศิลปะและวัฒนธรรม</dt>

<dt>
<b>มาตรการ</b></dt>

<dt>
4.1 สนับสนุนการจัดกิจกรรมนิสิตที่มุ่งปลูกฝังคุณธรรม จริยธรรม และส่งเสริมค่านิยมด้านศิลปวัฒนธรรม</dt>

<dt>
4.2 พัฒนาระบบอาจารย์ที่ปรึกษาและระบบงานของชมรมกิจกรรมนิสิตด้านศาสนาและศิลปวัฒนธรรม
เพื่อเป็นกลไกให้การดำเนินงานด้านนี้เป็นไปอย่างมีประสิทธิภาพ</dt>
</ul>

<dt>

<hr width="100%"></dt>

<center>
<dt>
<i><font color="#008000"><font size=-1>กองกิจการนิสิต e-mail:</font></font></i>
<i><tt><font color="#ff0000"><a href="mailto:psdsad@nontri.ku.ac.th">psdsad@nontri.ku.ac.th</a></font></tt></i></dt></center>

<center>
<dt>
&nbsp;<font size=-1><font color="#ff0000">!</font><font color="#0000ff"><a href="news-index.html">ข่าว</a></font><font color="#ff0000">!</font><font color="#0000ff"><a href="organize-index.html">หน่วยงาน</a></font><font color="#ff0000">!</font><font color="#0000ff"><a href="person-index.html">บุคลากร</a></font><font color="#ff0000">!</font><font color="#0000ff"><a href="activity-index.html">กิจกรรมนิสิต</a></font><font color="#ff0000">!</font><font color="#0000ff"><a href="service-index.html">บริการและสวัสดิการ</a></font><font color="#ff0000">!</font><font color="#0000ff"><a href="develop-index.html">วินัยและพัฒนานิสิต</a></font><font color="#ff0000">!</font><font color="#0000ff"><a href="guidance-index.html">แนะแนวการศึกษา</a></font><font color="#ff0000">!</font><font color="#0000ff"><a href="job-index.html">บริการจัดหางาน</a></font><font color="#ff0000">!</font><font color="#0000ff"><a href="scholar-index.html">ทุนการศึกษา</a></font><font color="#ff0000">!</font></font></dt></center>

<center>
<dt>
<font size=-1><font color="#ff0000">!</font><font color="#0000ff"><a href="safety-index.html">กองทุนสวัสดิภาพนิสิต</a></font><font color="#ff0000">!</font><font color="#0000ff"><a href="loan-index.html">กองทุนเงินให้กู้ยืมเพื่อการศึกษา</a></font><font color="#ff0000">!</font><font color="#0000ff"><a href="sport-index.html">สำนักกีฬา</a></font><font color="#ff0000">!<a href="health-index.html">สถานพยาบาล</a>!</font><font color="#0000ff"><a href="alumni-index.html">นิสิตเก่าสัมพันธ์</a></font><font color="#ff0000">!<a href="scku-index.html">องค์การนิสิต</a>!</font></font></dt></center>

<center>
<dt>
<font color="#ff0000"><font size=-1>!<a href="rule-index.html">ประกาศ คำสั่ง
ระเบียบ ข้อบังคับ</a>!<a href="stat-index.html">นโยบาย แผน สถิติข้อมูล
รายงาน วิจัย</a>!<a href="links-index.html">นานาสาระ</a>!</font></font></dt></center>

<center>
<dt>
<font color="#ff0000"><font size=-1>กองกิจการนิสิต e-mail : <a href="mailto:psdsad@nontri.ku.ac.th">psdsad@nontri.ku.ac.th</a></font></font></dt></center>

<center>
<dt>
&nbsp;<a href="http://kumis.cpc.ku.ac.th/~psdsad/"><img src="home01.gif" hspace=3 vspace=3 height=34 width=34></a></dt></center>

</body>
</html>
