<!doctype html public "-//w3c//dtd html 4.0 transitional//en">
<html>
<head>
   <meta name="author" content="student affairs ku">
   <title>สรุปรายงานการประชุมเพื่อมอบหมายนโยบายของ นายสุวัจน์ ลิปตพัลลภ</title>
</head>
<body>

<center><b><font color="#3333ff"><font size=+1>สรุปรายงานการประชุมเพื่อมอบหมายนโยบายของ
นายสุวัจน์&nbsp; ลิปตพัลลภ</font></font></b>
<br><b><font color="#3333ff"><font size=+1>รัฐมนตรีว่าการทบวงมหาวิทยาลัยในโอกาสเข้ารับตำแหน่ง</font></font></b>
<br><b><font color="#3333ff"><font size=+1>วันอังคารที่ 12 มีนาคม 2545</font></font></b>
<br><b><font color="#3333ff"><font size=+1>ณ&nbsp; ศูนย์สารสนเทศ ชั้น 3
ทบวงมหาวิทยาลัย</font></font></b>
<br><b><font color="#3333ff"><font size=+1>เวลา 14.45 - 16.45 น.</font></font></b>
<br><b><font color="#3333ff"><font size=+1>-------------------------</font></font></b></center>
<font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
นายสุวัจน์&nbsp; ลิปตพัลลภ&nbsp; รัฐมนตรีว่าการทบวงมหาวิทยาลัย ได้มอบนโยบายในการบริหารงานในโอกาสที่เข้ารับตำแหน่ง&nbsp;
โดยมีผู้เข้าร่วมประชุมประกอบด้วย&nbsp; คณะที่ปรึกษารัฐมนตรีว่าการทบวงมหาวิทยาลัย
จำนวน 4 คน อธิการบดีและผู้บริหารมหาวิทยาลัย/สถาบันของรัฐและมหาวิทยาลัยในกำกับของรัฐ
จำนวน 28 คน อธิการบดีและผู้บริหารมหาวิทยาลัย/วิทยาลัยเอกชน จำนวน 29 คน
ผู้บริหารทบวงมหาวิทยาลัย จำนวน 16 คน ข้าราชการสำนักงานปลัดทบวงมหาวิทยาลัยและสื่อมวลชน
จำนวน 122 คน รวมทั้งสิ้น 200 คน (รายละเอียดตามเอกสารแนบ)</font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
รัฐมนตรีว่าการทบวงมหาวิทยาลัยได้แจ้งให้ทราบว่าในช่วงเช้าได้ร่วมประชุมคณะรัฐมนตรีเป็นครั้งแรก
นับจากที่ได้รับการแต่งตั้งให้ดำรงตำแหน่ง ซึ่งได้มีการพิจารณาเรื่องที่เกี่ยวกับกฎหมายการปฏิรูประบบราชการ
โดยมีสาระที่เกี่ยวข้องกับการปรับปรุงโครงสร้างและการบริหารส่วนราชการให้อยู่ภายใต้กระทรวงจำนวน
20 กระทรวง ทั้งนี้กระทรวงต่าง ๆ แต่ละกระทรวงได้จัดโครงสร้างรองรับภารกิจเรียบร้อยแล้วและจะมีผลตั้งแต่วันที่
1 ตุลาคม 2545 ยกเว้นกระทรวงศึกษาธิการที่ยังไม่ได้ระบุรายละเอียดโครงสร้าง
สำหรับกรณีของทบวงมหาวิทยาลัย ได้กำหนดบทเฉพาะกาลให้ยังคงมีทบวงมหาวิทยาลัย
รัฐมนตรีว่าการทบวงมหาวิทยาลัย ปลัดทบวงมหาวิทยาลัย และข้าราชการปฏิบัติหน้าที่ต่อไป
จนกว่าจะมีการจัดตั้งกระทรวงใหม่ตามกฎหมายการศึกษาแห่งชาติ นอกจากนั้น รัฐมนตรีฯ
ได้กล่าวแสดงความยินดีที่ได้มีโอกาสมาทำงานที่ทบวงมหาวิทยาลัยและได้แนะนำ
นายประวิช รัตนเพียร ซึ่งได้รับแต่งตั้งเป็นที่ปรึกษารัฐมนตรีว่าการทบวงมหาวิทยาลัย
ส่วนเลขานุการรัฐมนตรีนั้นรอการแต่งตั้งจากพรรค</font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
รัฐมนตรีฯ ได้แจ้งต่อที่ประชุมว่าเคยดำรงตำแหน่งรัฐมนตรีฯ ในกระทรวงต่าง ๆ
มาแล้ว 3 กระทรวง ได้แก่ กระทรวงวิทยาศาสตร์เทคโนโลยีและสิ่งแวดล้อม กระทรวงคมนาคม
และกระทรวงอุตสาหกรรม ครั้งนี้นับเป็นครั้งแรกที่ได้รับผิดชอบงานด้านการศึกษา
อย่างไรก็ตามก็มีประสบการณ์ในด้านการศึกษามาบ้าง ได้แก่ ได้เคยร่วมงานด้านการศึกษา
อย่างไรก็ตามก็มีประสบการณ์ในด้านการศึกษามาบ้าง ได้แก่ ได้เคยร่วมงานด้านการศึกษาในสมัยที่พลเอกชาติชาย&nbsp;
ชุณหวัณ เป็นนายกรัฐมนตรี โดยเมื่อเป็นกรรมาธิการได้มีส่วนร่วมจัดตั้งและร่างพระราชบัญญัติมหาวิทยาลัยเทคโนโลยีสุรนารี
ซึ่งเป็นโครงการนำร่องของการเป็นมหาวิทยาลัยในกำกับของรัฐปัจจุบันเป็นนายกสภาสถาบันราชภัฏนครราชสีมา
เป็นสมัยที่ 3 และเป็นกรรมการสภามหาวิทยาลัยเกษตรศาสตร์ ดังนั้น จึงมีความเข้าใจเกี่ยวกับการศึกษาระดับอุดมศึกษาพอสมควร
และตระหนักถึงความสำคัญของการศึกษาว่ามีบทบาทและภารกิจที่มีความสำคัญต่อการพัฒนาประเทศ
โดยเฉพาะอย่างยิ่งขณะนี้ความเป็นโลกาภิวัฒน์ สังคมโลกมีการเปลี่ยนแปลงอย่างรวดเร็ว
ทั้งด้านเศรษฐกิจ สังคมและการค้าระหว่างประเทศ มีการแข่งขันกันสูงมาก ดังนั้น
การเพิ่มขีดความสามารถและการสร้างมาตรฐานประเทศจึงมีความจำเป็นเพื่อความอยู่รอดของประเทศ
ซึ่งต้องอาศัยการศึกษา ดังนั้นจึงกล่าวได้ว่า การศึกษาเป็นโครงสร้างพื้นฐานอย่างหนึ่งในการพัฒนาประเทศที่สอดแทรกไปในการพัฒนาทุกระดับ
แต่อย่างไรก็ตามการศึกษาต่างจากโครงสร้างพื้นฐานด้านกายภาพอื่น ๆ กล่าวคือ
ไม่ได้มีลักษณะเหมือนกับการสร้างทางด่วน โทรศัพท์ ฯลฯ ที่สามารถมองเห็นได้ง่าย</font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
ดังนั้น ในช่วงรอยต่อที่เกี่ยวข้องกับการปฏิรูประบบราชการ การปฏิรูปการศึกษาและการส่งเสริมการบริหารมหาวิทยาลัยเพื่อเพิ่มประสิทธิภาพและรักษาไว้ซึ่งคุณภาพการศึกษาของประเทศให้เป็นเลิศการมีความร่วมมือกันระหว่างทบวงมหาวิทยาลัยกับมหาวิทยาลัยในการช่วยกันคิดช่วยกันทำ
ช่วยกันผลักดันนโยบายที่เกี่ยวข้องอย่างจริงจังจึงมีความสำคัญที่สุด จึงขอให้ช่วยกันดำเนินภารกิจให้บรรลุเป้าหมายหลักในเรื่องคุณภาพการศึกษา
การให้บริการด้านการวิจัยและการบริการสังคม วันนี้จึงขอแจ้งให้ที่ประชุมรับทราบเกี่ยวกับนโยบายทั่วไป
และขอรับข้อคิดเห็นและข้อเสนอแนะจากที่ประชุมเพื่อนำไปปรับปรุงการทำงานให้ดีที่สุด</font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<b>นโยบายของรัฐมนตรีว่าการทบวงมหาวิทยาลัย (นายสุวัจน์&nbsp; ลิปตพัลลภ)</b></font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
รัฐมนตรีว่าการทบวงมหาวิทยาลัย ได้กล่าวถึงความคาดหวังของสังคมที่มีต่ออุดมศึกษาในปัจจุบัน
สรุปสาระสำคัญได้ว่า สังคมมีความวิตกกังวลและขาดความเชื่อมั่นในคุณภาพของการศึกษา
และความสามารถในการจัดการศึกษาระดับอุดมศึกษา เริ่มจาก ผู้ปกครอง คาดหวังและเชื่อมั่นว่าเมื่อลงทุนในการศึกษาของบุตรหลานแล้วจะได้รับผลตอบแทนที่คุ้มค่า
และมีคุณค่าพอที่จะเป็นใบเบิกทางความสำเร็จในชีวิตของบุตรหลาน ชุมชน คาดหวังและเชื่อมั่นในคุณภาพของอุดมศึกษาระดับชุมชนว่าสามารถสะท้อนความต้องการหรือนำเอาทรัพยากรหรือภูมิปัญญาท้องถิ่นมาช่วยแก้ไขปัญหาชุมชนได้สอดคล้องกับความต้องการของชุมชนหรือท้องถิ่น
เอกชน คาดหวังว่าจะได้บัณฑิตที่มีความรู้และทักษะในการทำงาน เข้ามาทำงานได้ทันทีและสามารถเพิ่มประสิทธิภาพได้
หรือคาดหวังว่าจะได้ผลงานวิจัยที่มีนวัตกรรมที่สามารถเพิ่มประสิทธิภาพการผลิตในภาคอุตสาหกรรมได้
สำหรับประชาคมอุดมศึกษาเองคาดหวังว่าระบบอุดมศึกษาจะคุ้มครองตัวเองได้ จะเข้มแข็ง
ยิ่งใหญ่และตอบสนองความต้องการของสังคมได้</font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
ดังนั้น การดำเนินภารกิจของอุดมศึกษาเพื่อให้สามารถบรรลุเป้าหมายดังกล่าวข้างต้น
ตามที่สังคมคาดหวังในช่วงของการปฏิรูปการศึกษาเพื่อให้มีคุณภาพ มีประสิทธิภาพในการบริหารโดยอิสระ
จึงขอให้นโยบายในการดำเนินภารกิจสำคัญ 3 ประการ คือ&nbsp; 1) การปฏิรูปการศึกษา&nbsp;
2)&nbsp; การผลักดันให้มหาวิทยาลัยเป็นอิสระในการบริหารงานเพื่อเพิ่มประสิทธิภาพ
และ&nbsp; 3) เชื่อมั่นให้สังคมยอมรับคุณภาพของอุดมศึกษาของประเทศ ทั้งนี้
ในแต่ละภารกิจข้างต้น รัฐมนตรีว่าการทบวงมหาวิทยาลัยได้ให้ความสำคัญในเรื่องต่าง
ๆ ดังนี้</font>
<br><font color="#3333ff">1. การปฏิรูปการศึกษา&nbsp; ให้ความสำคัญในการดำเนินภารกิจที่เกี่ยวข้อง
ดังนี้</font>
<br><font color="#3333ff">1.1&nbsp; การจัดโครงสร้างและการบริหาร เพื่อรองรับการดำเนินงานของคณะกรรมการ
การอุดมศึกษา โดยยึดหลักการบริหารที่กระจายอำนาจ ให้มีการตัดสินใจที่สิ้นสุดที่สถาบันอุดมศึกษาเป็นสำคัญส่วนกลางจะมีหน้าที่กำกับ
ติดตาม ประเมินผลให้เป็นไปตามนโยบายและมีมาตรฐานรวมทั้งดูแลจัดสรรทรัพยากร
ดังนั้นจึงเน้นการเตรียมการในด้านต่าง ๆ ที่ แตกต่าง จากวิธีการเดิมและคำนึงถึง
การกำหนดแนวทางที่ชัดเจน ไม่ซ้ำซ้อนกับหน่วยงานต่าง ๆ และลดขึ้นตอนการกำกับดูแลสถาบันอุดมศึกษาที่จะมีจำนวนเพิ่มขึ้นและมีความหลากหลาย
ตั้งแต่เรื่องโครงสร้างและการบริหารภารกิจต่าง ๆ ของสำนักงานคณะกรรมการการอุดมศึกษา
เรื่อง</font>
<br><font color="#3333ff">การบริหารงานบุคคล ข้าราชการพลเรือนในมหาวิทยาลัย
(ก.ม.) ซึ่งจะมีลักษณะการบริหารในรูปแบบคณะกรรมการ 3 ชุด คือ ด้านบริหารงานบุคคล
ด้านการบริการวิชาการ และด้านการอุทธรณ์ร้องทุกข์ รวมถึงเงินเดือน ค่าตอบแทน
สิทธิประโยชน์และสวัสดิการที่พึงมีพึงได้ รวมทั้งเน้นให้ทุกฝ่ายที่เกี่ยวข้องได้
เข้าใจบทบาท ภารกิจ และการบริหารใหม่ที่มีการบังคับบัญชาน้อยลงมีความเป็นนายน้อยลงเพื่อปรับตัวเข้าสู่ระบบบริหารและวัฒนธรรมองค์กรแบบใหม่</font>
<br><font color="#3333ff">1.2 การปรับปรุงระบบงบประมาณเพื่อให้มหาวิทยาลัยมีอิสระในการบริหารงาน
เพื่อเพิ่มประสิทธิภาพและมีผลสัมฤทธิ์ตามเป้าหมายเป็นตัวชี้วัดประสิทธิภาพในการบริหาร
ดังนั้น จึงเน้นการเตรียมการให้มหาวิทยาลัยได้รับจัดสรรงบประมาณในลักษณะเงินอุดหนุนทั่วไป
และมีการบริหารงานเพื่อเพิ่มประสิทธิภาพ และประสานทำความเข้าใจกับหน่วยงานที่เกี่ยวข้อง
ได้แก่ กระทรวงการคลัง กรมบัญชีกลาง&nbsp; สำนักงบประมาณ และมหาวิทยาลัย</font>
<br><font color="#3333ff">2. แนวคิดความเป็นอิสระในการบริหารจัดการมหาวิทยาลัยเพื่อเพิ่มประสิทธิภาพ</font>
<br><font color="#3333ff">2.1 การผลักดันให้มหาวิทยาลัยมีอิสระในการบริหารจัดการ
โดยเปลี่ยนสภาพเป็นมหาวิทยาลัยในกำกับของรัฐ</font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
รัฐมนตรีว่าการทบวงมหาวิทยาลัย ได้เน้นการสนับสนุนและผลักดันให้มหาวิทยาลัยมีอิสระในการบริหารจัดการ
เป็นมหาวิทยาลัยในกำกับของรัฐเพื่อเพิ่มประสิทธิภาพและนำไปสู่ความมีคุณภาพของการจัดการศึกษา
ถึงแม้ว่าการเป็นมหาวิทยาลัยในกำกับของรัฐจะมีอิสระ มีความคล่องตัว แต่ก็ยังมีปัญหาอุปสรรคอยู่บ้าง
อย่างไรก็ตาม ในภาพรวมจะมีข้อดีกว่าการเป็นส่วนราชการ เนื่องจากมีความอิสระ
คล่องตัวในการให้บริการความรู้ การวิจัย และการบริการสังคมได้เต็มที่จึงสนับสนุนเรื่องนี้
ดังนั้น จึงมีความเห็นว่าการเปลี่ยนแปลงเป็นเรื่องที่อาจมีปัญหาอุปสรรค แต่ขอให้นำปัญหาอุปสรรคต่าง
ๆ เหล่านั้นมาหารือกัน เพื่อหาทางแก้ไขและขอความชัดเจนจากรัฐบาล เพื่อให้รัฐบาลส่งสัญญาณที่ชัดเจน
เพื่อให้ทุกฝ่ายสบายใจ มั่นใจ และรีบแก้ไขปัญหา ลดอุปสรรค เพื่อสร้างความพร้อมและเดินหน้าต่อไป
และที่สำคัญคือเมื่อเปลี่ยนสถานภาพแล้วจะต้องดีกว่าเดิม ทั้งนี้รัฐมนตรีฯ
เน้นว่าแต่ละมหาวิทยาลัยจะมีความแตกต่างกันได้ในการเสนอร่าง พ.ร.บ. และการเปลี่ยนสถานภาพขึ้นกับความพร้อมของแต่ละแห่ง</font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
แต่อย่างไรก็ตาม ความกังวลใจในเรื่องต่าง ๆ ได้แก่ การเปลี่ยนสถานภาพของข้าราชการเป็นพนักงานในมหาวิทยาลัย
สวัสดิการและสิทธิประโยชน์ต่าง ๆ การได้รับงบประมาณสนับสนุนจากรัฐบาล วิธีการจัดสรรงบประมาณ
ฯลฯ รัฐมนตรีว่าการทบวงมหาวิทยาลัยรับจะไปติดตามและประสานให้เกิดความชัดเจนในประเด็นปัญหาต่าง
ๆ ต่อไป</font>
<br><font color="#3333ff">2.2&nbsp; การเตรียมความพร้อมด้านงบประมาณ ซึ่งจะมี
พ.ร.บ.งบประมาณระบบใหม่ที่เน้นผลลัพธ์ ตัวชี้วัด และการตรวจสอบ ได้เน้นว่าการได้รับการสนับสนุนแบบใด
เช่น โดยวิธีการจัดสรรงบประมาณ กรณีเปลี่ยนสภาพเป็นมหาวิทยาลัยในกำกับของรัฐ
มหาวิทยาลัยที่เปลี่ยนสถานภาพจะยังคงได้รับงบประมาณสนับสนุนจากรัฐ ไม่ว่าจะเป็นรูปแบบลักษณะการอุดหนุนแบบใด
เช่น โดยวิธีการจัดสรรงบประมาณโดยค่าใช้จ่ายต่อหน่วย (unit cost) ที่กำลังศึกษาอยู่ในขณะนี้
จะเน้นที่ความโปร่งใสเป็นธรรมจะมีคณะกรรมการพิจารณากำหนดแนวทางที่ชัดเจน สำหรับประเด็นเกี่ยวกับภาระค่าใช้จ่ายของผู้ปกครองจะมีสัดส่วนการลงทุนสนับสนุนจากรัฐและผู้เรียนเป็นเท่าใดนั้น
จะมีการประสานงานระหว่าง5.20 หน่วยงานที่เกี่ยวข้องต่อไป รวมทั้งสิทธิประโยชน์อื่น
ๆ ที่เกี่ยวข้อง</font>
<br><font color="#3333ff">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
ดังนั้น เมื่อมหาวิทยาลัยบริหารงานโดยมีอิสระ จะมีประสิทธิภาพมากขึ้น ซึ่งอาจมีผลให้สามารถลดต้นทุนด้านต่าง
ๆ ลงไปได้ และเมื่อมีอิสระและความคล่องตัวในการบริหารทรัพย์สิน การทำวิจัย
อาจทำให้เป็นแหล่งรายได้ที่เพิ่มขึ้นของมหาวิทยาลัยและลดภาระของรัฐลงไปก็ได้</font>
<br><font color="#3333ff">3. คุณภาพการศึกษา เนื่องจากการยุบรวมหน่วยงานและการปฏิรูปการศึกษาที่กำหนดให้มีการศึกษาขั้นพื้นฐานโดยไม่เสียค่าใช้จ่าย
ทำให้มหาวิทยาลัยของรัฐและเอกชน สถาบันราชภัฏ จะมีผู้เรียนที่มากขึ้นควบคู่ไปกับการรักษา
คุณภาพการศึกษา โดยรัฐมนตรีฯ เน้นว่าทุกเรื่องประนีประนอมกันได้ แต่เรื่องคุณภาพการศึกษาประนีประนอมกันไม่ได้
เนื่องจากเห็นว่าคุณภาพการศึกษาสำคัญที่สุดและไม่เหมือนกับสินค้าอุตสาหกรรมซึ่งสามารถเปลี่ยนและคืนได้ง่ายแต่คุณภาพการศึกษาเป็นเรื่องที่ต้องใช้เวลานาน
โดยเฉพาะอย่างยิ่งในยุคการแข่งขันจำเป็นต้องใช้ความเป็นเลิศของคุณภาพการศึกษาจึงสามารถแข่งขันได้
และถือเป็นวัคซีนปกป้องประเทศชาติให้ดำรงอยู่ใต้ในสภาวะการแข่งขันในปัจจุบัน
จึงถือเป็นภารกิจสำคัญมาก โดยขอฝากประเด็นด้านการเสริมสร้างคุณภาพไว้ 7 ประเด็น
ดังนี้</font>
<br><font color="#3333ff">3.1 สถาบันอุดมศึกษา ควรเป็นคลังสมองของชาติ นอกเหนือจากการผลิตบัณฑิต
เนื่องจากมหาวิทยาลัยเป็นแหล่งความรู้และผู้เชี่ยวชาญหลากหลายสาขา สามารถนำมาใช้ประโยชน์ให้เกิดขึ้นในสังคมได้เมื่อเกิดวิกฤตในด้านเศรษฐกิจหรือด้านสังคม
ขอให้สร้างแกนเพื่อให้ช่วยกันหาแนวคิด หรือทางออกเชิงวิชาการให้ประเทศ</font>
<br><font color="#3333ff">3.2 สนับสนุนการวิจัยที่สามารถนำไปสู่การปฏิบัติ
ซึ่งสามารถนำไปแก้ปัญหาและเป็นประโยชน์ต่อการพัฒนาประเทศและการสอน หากสังคมเห็นประโยชน์จากผลการวิจัย
จะมีผลให้ได้รับการจัดสรรงบประมาณเพิ่มขึ้นทั้งจากภาครัฐและภาคเอกชนที่ได้รับผลประโยชน์จากการวิจัย
จึงอยากที่จะให้มีความร่วมมือระหว่างสถานศึกษากับภาคเอกชนที่สามารถนำผลการวิจัยไปใช้กับภาคเอกชนได้อย่างมีรูปธรรม</font>
<br><font color="#3333ff">3.3 สนับสนุนการจัดการศึกษาในลักษณะสหกิจศึกษาเพื่อพัฒนาความรู้ตามข้อตกลงทั้งด้านวิชาการและประสบการณ์ในภาคปฏิบัติในสถานประกอบการแก่ผู้เรียนไปพร้อม
ๆ กัน จะได้ไม่เป็นภาระในการฝึกอบรมก่อนเข้าปฏิบัติงานในสถานประกอบการเพื่อเสริมสร้างคุณภาพของบัณฑิต
ตลอดจนสนับสนุนให้ปรับหลักสูตรที่พัฒนาให้ผู้สำเร็จการศึกษามีจิตสำนึกของการเป็นผู้ประกอบการไม่ว่าจะสำเร็จในสาขาใด&nbsp;
เพื่อใหบัณฑิตเป็นหน่วยผลิตของประเทศและนำไปสู่กระบวนการเพิ่มมูลค่าให้กับทรัพยากร
และภูมิปัญญาของไทย</font>
<br><font color="#3333ff">3.4 ควรปลูกฝังให้สังคมไทยเป็นสังคมแห่งการเรียนรู้
และสามารถเรียนได้ตลอดชีวิต ตลอดเวลา โดยไม่จำกัดเวลาและสถานที่ โดยใช้โครงข่ายโทรคมนาคมและโครงข่ายเทคโนโลยีสารสนเทศที่มีอยู่ทั้งของทบวงมหาวิทยาลัย
ของมหาวิทยาลัย ของโรงเรียน และชุมชนอย่างคุ้มค่า ให้เป็น education network
รวมทั้งต้องร่วมกันผลิตซอฟท์แวร์และเนื้อหาให้เหมาะสม และสอดคล้องกับการลงทุนด้านพื้นฐานดังกล่าวข้างต้น
เพื่อสร้างสังคมไทยให้เป็นสังคมแห่งการเรียนรู้ โดยจะประสานติดตามโครงการของมหาวิทยาลัยที่กำลังดำเนินการอยู่ต่อไป</font>
<br><font color="#3333ff">3.5 ควรสนับสนุนให้นักศึกษาใช้เวลาว่างให้เกิดประโยชน์&nbsp;
โดยเน้นให้นักศึกษามีกิจกรรม โดยเน้นให้มีการเล่นกีฬาเพื่อป้องกันปัญหายาเสพติด</font>
<br><font color="#3333ff">3.6 ควรปรับระบบการสอบคัดเลือกเข้าศึกษาต่อในสถาบันอุดมศึกษาให้สอดคล้องกับหลักสูตรการศึกษาขั้นพื้นฐาน
และเมื่อมาตรฐานของระดับมัธยมมีความเท่าเทียมกัน อาจใช้คะแนนผลการเรียนให้มีนัยสำคัญมากขึ้นและมีคะแนนสอบน้อยลง
จะช่วยลดความเครียดของนักเรียนและผู้ปกครองได้</font>
<br><font color="#3333ff">3.7 สนับสนุนให้มีการขยายเงินทุนกู้ยืมเพื่อการศึกษาให้เพิ่มขึ้น
โดยมีระบบการกำกับประสิทธิภาพของการนำเงินทุนไปใช้บรรลุผลตามเป้าหมายอย่างแท้จริง</font>
<br><font color="#3333ff">4. ข้อคิดเห็นและข้อเสนอแนะจากผู้เข้าร่วมประชุม
รัฐมนตรีได้ขอให้ผู้เข้าร่วมประชุมเสนอความเห็น ซึ่งผู้เข้าร่วมประชุมได้เสนอความเห็นและข้อเสนอแนะ
สรุปสาระสำคัญได้ ดังนี้</font>
<br><font color="#3333ff">4.1 ปัจจุบันสถาบันอุดมศึกษาประสบปัญหาการขาดแคลนอาจารย์ทั้งเชิงปริมาณและคุณภาพ
ซึ่งมีผลกระทบต่อคุณภาพของอุดมศึกษาและต่อเนื่องไปถึงความสามารถในการแข่งขันของประเทศ
รวมถึงศักยภาพในการเป็นคลังสมองของประเทศด้วย จึงควรให้ความสำคัญในการพัฒนาบุคลากรทั้งด้านปริมาณและคุณภาพ
โดยขอให้รัฐมนตรีสนับสนุนโครงการพัฒนาบุคลากรอุดมศึกษาที่คณะกรรมการข้าราชการพลเรือนในมหาวิทยาลัยได้พิจารณาไปแล้ว
ซึ่งจะเป็นการผลิตอาจารย์ปริญญาเอกและนักวิจัย</font>
<br><font color="#3333ff">4.2 การทำกิจกรรมของมหาวิทยาลัยเพื่อสนับสนุนนโยบายรัฐบาลและรองรับการสร้างสังคมเศรษฐกิจฐานความรู้
ซึ่งมหาวิทยาลัยของรัฐ 24 แห่งร่วมกันจัดทำโครงการซึ่งเป็นโครง การที่ของบประมาณจากโครงการกระตุ้นเศรษฐกิจ
58,000 ล้าน โดยได้มีการศึกษา resource and skill mapping และสร้างห้องปฏิบัติการเพื่อการลงทุน
(venture laboratory) ของชุมชน สนับสนุนเศรษฐกิจฐานความรู้และจะเป็นการทำงานคู่กันไปกับชุมชนจึงขอให้ช่วยสนับสนุนโครงการด้วย</font>
<br><font color="#3333ff">4.3 ในด้านการสนับสนุนการวิจัยที่จะก่อให้เกิดผลการวิจัยที่มีพลังและเป็นประโยชน์ต่อการพัฒนาองค์ความรู้และการพัฒนาประเทศ
มีความเห็นว่าควรพัฒนาการวิจัยโดยมองภาพรวมทั้งประเทศ และร่วมกันทุกหน่วยงาน
และอาจต้องมีมหาวิทยาลัยแห่งชาติ มีการสร้างเครือข่ายการวิจัยเฉพาะสาขา ขอให้รัฐมนตรีสนับสนุนผลักดันในเรื่องนี้ในทางการเมืองต่อไป</font>
<br><font color="#3333ff">4.4 ขอให้รัฐบาลให้การสนับสนุนการเปลี่ยนแปลงมหาวิทยาลัยของรัฐให้เป็นมหาวิทยาลัยในกำกับอย่างต่อเนื่อง
และสนับสนุนงบประมาณตามสมควร</font>
<br><font color="#3333ff">4.5 การสอบคัดเลือกกำลังปรับโดยใช้หลักให้สอบน้อยลงเท่าที่จำเป็นไม่อิงเนื้อหาหลักสูตรมากไป
เพื่อไม่ซ้ำซ้อนกับโรงเรียน ใช้ผลการเรียนมากขึ้น และมีเกณฑ์โปร่งใส โดยมีเกณฑ์มาตรฐานตามสาขาวิชา
โดยจะใช้ในปี 2548</font>
<br><font color="#3333ff">4.6 รัฐบาลควรปฏิบัติต่อสถาบันอุดมศึกษาเอกชนอย่างเท่าเทียมกับสถาบันอุดมศึกษาของรัฐ
เช่น การวิจัย ควรให้โอกาสสถาบันอุดมศึกษาเอกชนแข่งขันเสนอขอรับการสนับสนุนงบประมาณโครงการวิชาการด้วย</font>
<br><font color="#3333ff">4.7 ขอให้มีการประชุมร่วมกันระหว่างรัฐมนตรีและสถาบันอุดมศึกษาเอกชน</font>
<br>
<hr width="100%">
</body>
</html>
