<html>
<head>
   <meta name="author" content="chokchai wongchinda">
   <title>rule-stdbk-law</title>
</head>
<body text="#ffff00" bgcolor="#008000" link="#0000ee" vlink="#551a8b" alink="#ff0000">

<center>
<dt>
<b><font size=+2>ประกาศสภามหาวิทยาลัยเกษตรศาสตร์</font></b></dt></center>

<center>
<dt>
<b><font size=+1>เรื่อง ข้อบังคับว่าด้วยธรรมนูญนิสิตมหาวิทยาลัยเกษตรศาสตร์
พุทธศักราช 2533</font></b></dt></center>

<dt>

<hr size=1 width="100%"></dt>

<dt>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
เพื่อให้กิจกรรมของนิสิตมหาวิทยาลัยเกษตรศาสตร์ดำเนินไปด้วยความเรียบร้อย
อาศัยอำนาจตามความในมาตรา 15 (1) แห่งพระราชบัญญัติมหาวิทยาลัยเกษตรศาสตร์
พุทธศักราช 2511 และโดยมติสภามหาวิทยาลัยเกษตรศาสตร์ ในคราวประชุม 7/2533
เมื่อวันที่ 26 กรกฎาคม 2533 ไว้ดังต่อไปนี้</dt>

<dt>
มาตรา 1 ข้อบังคับนี้เรียกว่า “ข้อบังคับว่าด้วยธรรมนูญนิสิตมหาวิทยาลัยเกษตรศาสตร์
พุทธศักราช 2533”</dt>

<dt>
มาตรา 2 ข้อบังคับนี้มีผลใช้บังคับตั้งแต่วันถัดจากวันประกาศเป็นต้นไป</dt>

<dt>
มาตรา 3 ให้ยกเลิกข้อบังคับว่าด้วยธรรมนูญนิสิตมหาวิทยาลัยเกษตรศาสตร์ พุทธศักราช
2525</dt>

<dt>
มาตรา 4 ให้อธิการบดีเป็นผู้รักษาการตามข้อบังคับ และมีอำนาจออกระเบียบเพื่อให้เป็นไปตามวัตถุประสงค์ของข้อบังคับนี้</dt>

<center>
<dt>
<b>หมวดที่ 1</b></dt></center>

<center>
<dt>
<b>บททั่วไป</b></dt></center>

<dt>
มาตรา 5 ในข้อบังคับนี้</dt>

<dt>
“ธรรมนูญ” หมายความว่า ธรรมนูญนิสิตมหาวิทยาลัยเกษตรศาสตร์</dt>

<dt>
“มหาวิทยาลัย” หมายความว่า มหาวิทยาลัยเกษตรศาสตร์</dt>

<dt>
“อธิการบดี” หมายความว่า อธิการบดีมหาวิทยาลัยเกษตรศาสตร์</dt>

<dt>
“นิสิต” หมายความว่า นิสิตที่กำลังศึกษาในขั้นปริญญาตรี อยู่ในแต่ละวิทยาเขตของมหาวิทยาลัยเกษตรศาสตร์</dt>

<dt>
“องค์การนิสิต” หมายความว่า องค์การนิสิตมหาวิทยาลัยเกษตรศาสตร์ ซึ่งประกอบด้วยนิสิตทั้งปวงที่กำลังศึกษาในขั้นปริญญาตรีอยู่ในมหาวิทยาลัยเกษตรศาสตร์รวมกัน
และมีหน่วยงานหลักในการดำเนินกิจการ คือ องค์การบริหาร องค์การนิสิตมหาวิทยาลัยเกษตรศาสตร์
และสภาผู้แทนนิสิต องค์การนิสิต มหาวิทยาลัยเกษตรศาสตร์</dt>

<dt>
“องค์การบริหาร” หมายความว่า องค์การบริหารในแต่ละวิทยาเขตของมหาวิทยาลัยเกษตรศาสตร์
ซึ่งรวมกันเป็นองค์การบริหารองค์การนิสิต มหาวิทยาลัยเกษตรศาสตร์</dt>

<dt>
“สภานิสิต” หมายความว่า สภานิสิตในแต่ละวิทยาเขตของมหาวิทยาลัยเกษตรศาสตร์
ซึ่งรวมกันเป็นสภาผู้แทนนิสิต องค์การนิสิตมหาวิทยาลัยเกษตรศาสตร์</dt>

<dt>
“สโมสรนิสิต” หมายความว่า หน่วยงานนิสิตในคณะต่าง ๆ ของมหาวิทยาลัยเกษตรศาสตร์
ซึ่งมีหน้าที่บริหารกิจกรรมนิสิตภายในคณะนั้น ๆ โดยสังกัดองค์การบริหาร องค์การนิสิต
มหาวิทยาลัยเกษตรศาสตร์</dt>

<dt>
“ชมรม” หมายความว่า หน่วยงานนิสิตที่ก่อตั้งขึ้นเพื่อดำเนินกิจกรรมตามวัตถุประสงค์แห่งตน
โดยสังกัดองค์การบริหารในแต่ละวิทยาเขตของมหาวิทยาลัยเกษตรศาสตร์</dt>

<dt>
“ชุมนุม” หมายความว่า หน่วยงานนิสิตที่ก่อตั้งขึ้นเพื่อดำเนินกิจกรรมตามวัตถุประสงค์แห่งตน
โดยสังกัดสโมสรนิสิตในแต่ละวิทยาเขตของมหาวิทยาลัยเกษตรศาสตร์</dt>

<dt>
“คณะกรรมการบริหาร” หมายความว่า คณะกรรมการบริหาร องค์การบริหารองค์การนิสิต
มหาวิทยาลัยเกษตรศาสตร์</dt>

<dt>
“สมาชิกสภาผู้แทนนิสิต” หมายความว่า นิสิตที่ได้รับเลือกตั้งให้เป็นผู้แทนนิสิตในสภาผู้แทนนิสิต
องค์การนิสิต มหาวิทยาลัยเกษตรศาสตร์ ตามระเบียบการเลือกตั้งสมาชิกสภาผู้แทนนิสิต
องค์การนิสิต มหาวิทยาลัยเกษตรศาสตร์</dt>

<dt>
“ชั้นปีของนิสิต” หมายความว่า ระยะเวลาเป็นปีที่นิสิตเข้ามาศึกษาอยู่ในมหาวิทยาลัยเกษตรศาสตร์
โดยนับปีที่ขึ้นทะเบียนเป็นนิสิต ปีแรกเป็นปีที่ 1 และปีที่ขึ้นทะเบียนเป็นนิสิตตั้งแต่ปีที่สี่ขึ้นไป
เป็นปีที่ 4</dt>

<dt>
“กฎของมหาวิทยาลัย” หมายความว่า ระเบียบ ข้อบังคับ คำสั่ง หรือประกาศของมหาวิทยาลัยเกษตรศาสตร์</dt>

<center>
<dt>
<b>หมวดที่ 2</b></dt></center>

<center>
<dt>
<b>นิสิต</b></dt></center>

<dt>
มาตรา 6 สิทธิและเสรีภาพของนิสิต</dt>

<dt>
(1) นิสิตมีสิทธิและเสรีภาพเท่าเทียมกันภายใต้ขอบเขตของกฎหมายและกฎมหาวิทยาลัย
และมีความเสมอภาคที่จะได้รับความยุติธรรมและผลประโยชน์ร่วมกัน</dt>

<dt>
(2) นิสิตมีสิทธิและเสรีภาพเท่าเทียมกันในการลงคะแนนเสียง แสดงประชามติและเสนอตัวเข้ารับการเลือกตั้งในตำแหน่งต่าง
ๆ ขององค์การนิสิต ทั้งนี้ให้เป็นไปตามระเบียบข้อบังคับว่าด้วยการนั้น ๆ</dt>

<dt>
(3) นิสิตมีสิทธิและเสรีภาพเท่าเทียมกันในการเสนอเรื่องราวและเสนอความคิดเห็นต่อสมาชิกสภานิสิต
สภานิสิตหรือองค์การบริหาร</dt>

<dt>
(4) นิสิตมีสิทธิและเสรีภาพเท่าเทียมกันในการเสนอเรื่องราวร้องทุกข์ หรืออุทธรณ์ตามวิธีการในระเบียบข้อบังคับที่สภานิสิตบัญญัติไว้</dt>

<dt>
(5) นิสิตมีเสรีภาพในการพูด การเขียน การพิมพ์ การโฆษณา การศึกษา การอบรม
และการรวมกันเป็นสโมสรนิสิต ชมรม หรือชุมนุม ภายใต้ขอบเขตของกฎหมาย กฎของมหาวิทยาลัย
และวัฒนธรรมอันดีงามของไทย</dt>

<dt>
(6) นิสิตมีสิทธิเข้าร่วมกิจกรรมที่องค์การบริหารจัดขึ้น และใช้ประโยชน์อาคารสถานที่และบริการที่องค์การบริการจัดไว้เพื่อนิสิต</dt>

<dt>
มาตรา 7 นิสิตมีหน้าที่</dt>

<dt>
(1) รักษาและนำชื่อเสียงและเกียรติคุณมาสู่มหาวิทยาลัย</dt>

<dt>
(2) ศึกษาหาความรู้อย่างเต็มความสามารถ</dt>

<dt>
(3) ปลูกฝังและธำรงไว้ซึ่งความสามัคคีเป็นอันหนึ่งอันเดียวกันในหมู่คณะ</dt>

<dt>
(4) ปฏิบัติตามกฎของมหาวิทยาลัย</dt>

<dt>
(5) ปฏิบัติตามธรรมนูญ ในกรณีที่เห็นว่าการปฏิบัติตามธรรมนูญเป็นการไม่ชอบธรรม
ก็ให้เสนอต่อสภานิสิตหากข้อขัดแย้งไม่สิ้นสุดให้แสดงประชามติ เพื่อดำเนินการเสนอข้อแก้ไขหรือยกเลิก</dt>

<dt>
(6) ให้ความร่วมมือและมีส่วนรับผิดชอบต่อการดำเนินงานขององค์การนิสิต</dt>

<center>
<dt>
<b>หมวด 3</b></dt></center>

<center>
<dt>
<b>องค์การนิสิต</b></dt></center>

<dt>
มาตรา 8 ให้องค์การนิสิต มหาวิทยาลัยเกษตรศาสตร์ อันประกอบด้วยนิสิตทั้งปวงที่กำลังศึกษาในขั้นปริญญาตรีในมหาวิทยาลัยเกษตรศาสตร์รวมกันเป็นองค์การนิสิตตามธรรมนูญนี้</dt>

<dt>
มาตรา 9 ให้การดำเนินงานขององค์การนิสิตขึ้นต่อฝ่ายกิจการนิสิตของมหาวิทยาลัยและให้องค์กรนิสิตเสนอให้มหาวิทยาลัยแต่งตั้งอาจารย์หรือข้าราชการอื่นเป็นที่ปรึกษาขององค์กรกิจกรรมนิสิตในสังกัดองค์การนิสิตตามความเหมาะสม</dt>

<dt>
มาตรา 10 องค์การนิสิตพึงดำเนินงานให้เป็นไปตามวัตถุประสงค์ดังต่อไปนี้</dt>

<dt>
(1) รักษาไว้ซึ่งผลประโยชน์ส่วนรวมของนิสิต</dt>

<dt>
(2) รักษาไว้ซึ่งความมั่นคงของสถาบันนิสิตและอาจารย์</dt>

<dt>
(3) ส่งเสริมสัมพันธ์ไมตรีกับนานาสถาบัน และถือหลักเสมอภาคในการปฏิบัติต่อกัน</dt>

<dt>
(4) รักษาความเป็นธรรมในสังคม ผลประโยชน์ของชาติ และการปกครองในระบอบประชาธิปไตย
อันมีพระมหากษัตริย์เป็นประมุข ภายใต้ขอบเขตของกฎหมาย</dt>

<dt>
(5) ส่งเสริมกิจกรรมเสริมหลักสูตรและเสรีภาพทางวิชาการ ปลูกฝังและรักษาไว้ซึ่งวัฒนธรรม
ขนบธรรมเนียมประเพณีและเอกลักษณ์อันดีงามของไทย</dt>

<dt>
(6) เผยแพร่ชื่อเสียงและเกียรติคุณของมหาวิทยาลัย</dt>

<dt>
(7) ไม่ใช้กำลังไม่ว่าจะโดยตรงหรือทางอ้อม เพื่อเป็นเครื่องมือบีบบังคับนิสิต
หรือคณะนิสิต หรือสถาบันนิสิตใด ๆ เป็นอันขาด</dt>

<dt>
(8) ส่งเสริมให้มีการศึกษาอบรมนิสิตให้เป็นพลเมืองดี เป็นผู้มีวัฒนธรรมอันดีมีพลานามัยสมบูรณ์
มีความรู้ความสามารถที่จะประกอบสัมมาอาชีพ และมีจิตใจเป็นประชาธิปไตย</dt>

<dt>
มาตรา 11 องค์การนิสิต มีหน่วยงานหลักในการดำเนินกิจการ 2 หน่วยงานคือ สภานิสิตและองค์การบริหาร
หน่วยงานทั้งสองนี้ตั้งยู่ในบริเวณมหาวิทยาลัย</dt>

<dt>
องค์การนิสิต มีชื่อย่อว่า อ.บ.ก. มีชื่อเป็นภาษาอังกฤษว่า kasetsart university
student body organization และมีชื่อย่อเป็นภาษาอังกฤษว่า k.u.s.b.o.</dt>

<dt>
สภานิสิต มีชื่อย่อว่า สภ.ก. มีชื่อเป็นภาษาอังกฤษว่า kasetsart university
student council และมีชื่อย่อเป็นภาษาอังกฤษว่า k.u.s.c.</dt>

<dt>
องค์การบริหาร มีชื่อย่อว่า อบ.ก.มีชื่อเป็นภาษาอังกฤษว่า kasetsart university
administrative board และมีชื่อย่อเป็นภาษาอังกฤษว่า k.u.s.a.b.</dt>

<dt>
มาตรา 12 วาระการทำงานของตำแหน่งต่าง ๆ ในองค์การนิสิตมีกำหนด 1 ปี โดยนับตั้งแต่งวัน</dt>

<dt>
ปิดภาคปลายของปีการศึกษาหนึ่ง จนถึงวันสุดท้ายของภาคปลายปีการศึกษาถัดไป</dt>

<dt>
มาตรา 13 ให้หน่วยงานนิสิตที่ระบุไว้ในธรรมนูญนี้มีอาจารย์ที่ปรึกษาประกอบด้วยบุคลากรที่มหาวิทยาลัยแต่งตั้งเพื่อให้คำปรึกษาและแนะนำในการปฏิบัติงาน</dt>

<center>
<dt>
<b>หมวด 4</b></dt></center>

<center>
<dt>
<b>สภานิสิต</b></dt></center>

<dt>
มาตรา 14 อำนาจนิติบัญญัติย่อมาจากนิสิตทั้งปวง สภานิสิตเป็นผู้ใช้อำนาจนั้นและรักษาบทบัญญัติแห่งธรรมนูญนี้</dt>

<dt>
มาตรา 15 ระเบียบข้อบังคับใดขององค์การนิสิตจะตราขึ้นและใช้บังคับได้ก็แต่โดยมติของสภานิสิต
ทั้งนี้จะต้องไม่ขัดกับกฎของมหาวิทยาลัยและธรรมนูญนี้</dt>

<dt>
การเสนอร่างระเบียบข้อบังคับใด ๆ ขององค์การนิสิตให้ประธานสภานิสิตหรือนายกองค์การบริหารหรือสมาชิกสภานิสิตจำนวนไม่น้อยกว่า
15 คน เป็นผู้เสนอต่อที่ประชุมสมาชิกสภานิสิต</dt>

<dt>
มาตรา 16 สภานิสิตประกอบด้วยสมาชิกสภานิสิต ซึ่งเป็นผู้แทนของนิสิตทั้งปวง
และได้รับเลือกตั้งจากนิสิตตามระเบียบการเลือกตั้งสมาชิกสภานิสิต</dt>

<dt>
มาตรา 17 สมาชิกภาพในสภานิสิตย่อมสิ้นสุดลง เมื่อ</dt>

<dt>
(1) ครบวาระ</dt>

<dt>
(2) ประธานสภานิสิตอนุมัติให้ลาออก</dt>

<dt>
(3) สถานภาพนิสิตในมหาวิทยาลัยสิ้นสุดลง หรือได้รับอนุมัติให้ลาพักการศึกษา
หรือมีสถานภาพเป็นนิสิตรอพินิจ หรือขาดคุณสมบัติตามที่กำหนดไว้ในระเบียบการเลือกตั้งสมาชิกสภานิสิต</dt>

<dt>
(4) ถูกลงโทษทางวินัยตามข้อบังคับของมหาวิทยาลัย ตั้งแต่โทษพักการศึกษาขึ้นไป</dt>

<dt>
(5) ดำรงตำแหน่งในคณะกรรมการบริหาร องค์การบริหาร หรือในคณะกรรมการบริหารสโมสรนิสิต
ชมรมสังกัดองค์การบริหาร</dt>

<dt>
(6) ประพฤติตนเสื่อมเสียร้ายแรง และสภานิสิตลงมติให้พ้นจากสมาชิกภาพด้วยคะแนนเสียงไม่น้อยกว่า
3 ใน 4 ขององค์ประชุม</dt>

<dt>
(7) นิสิตผู้เลือกตั้งมีประชามติเสียงข้างมาก ให้ถอดถอนออกจากสมาชิกภาพ</dt>

<dt>
(8) มีประชามติให้ยุบสภานิสิต</dt>

<dt>
มาตรา 18 ให้คณะกรรมการสภานิสิต ประกอบด้วย</dt>

<dt>
(1) ประธานสภานิสิต</dt>

<dt>
(2) รองประธานสภานิสิต</dt>

<dt>
(3) เลขาธิการสภานิสิต</dt>

<dt>
(4) รองเลขาธิการสภานิสิต</dt>

<dt>
(5) เหรัญญิกสภานิสิต</dt>

<dt>
(6) ประธานคณะกรรมาธิการประจำ</dt>

<dt>
มาตรา 19 ประธานสภานิสิต รองประธานสภานิสิต เลขาธิการสภานิสิต รองเลขาธิการสภานิสิต
เหรัญญิกและคณะกรรมาธิการในคณะกรรมาธิการประจำนั้น สภานิสิตเป็นผู้เลือกตั้งจากสมาชิกสภานิสิต
โดยกำหนดการให้แล้วเสร็จในการประชุมสภานิสิตสมัยสามัญครั้งที่ 4 มีประธานสภานิสิตผู้ที่จะครบวาระการดำรงตำแหน่งทำหน้าที่ประธานที่ประชุม
และรายงานผลการเลือกตั้ง หากยังไม่มีประกาศแต่งตั้ง ให้ถือว่าผู้ที่สภานิสิตลงมติเลือกตั้งนั้นดำรงตำแหน่งโดยถูกต้อง</dt>

<dt>
คณะกรรมาธิการประจำแต่ละชุด มีกรรมาธิการคนหนึ่งในคณะกรรมาธิการนั้นเป็นประธาน
ซึ่งกรรมาธิการในคณะกรรมาธิการนั้นเป็นผู้เลือกตั้ง เพื่อควบคุมดูแลการดำเนินงานในหน้าที่</dt>

<dt>
มาตรา 20 คณะกรรมาธิการประจำตามมาตรา 19 มี 8 ชุด คือ</dt>

<dt>
(1) คณะกรรมาธิการการเงิน 3 คน</dt>

<dt>
(2) คณะกรรมาธิการพัสดุและทรัพย์สิน 3 คน</dt>

<dt>
(3) คณะกรรมาธิการบริการและรับเรื่องราวทั่วไป 3 คน</dt>

<dt>
(4) คณะกรรมาธิการเอกสารและประชาสัมพันธ์ 3 คน</dt>

<dt>
(5) คณะกรรมาธิการสโมสรนิสิตและวิชาการ 3 คน</dt>

<dt>
(6) คณะกรรมาธิการสโมสรนิสิตและวิชาการ 3 คน</dt>

<dt>
(7) คณะกรรมาธิการศิลปวัฒนธรรม 3 คน</dt>

<dt>
(8) คณะกรรมาธิการกีฬา 3 คน</dt>

<dt>
มาตรา 21 เมื่อตำแหน่งในคณะกรรมาธิการสภานิสิต หรือคณะกรรมาธิการประจำว่างลง
ให้สภานิสิตดำเนินการเลือกตั้งซ่อมภายใน 15 วัน นับแต่วันที่ตำแหน่งว่างลง</dt>

<dt>
มาตรา 22 ประธานสภานิสิต โดยความเห็นชอบของที่ประชุมสภานิสิตและไม่ขัดต่อระเบียบการประชุมของสภานิสิต
จะแต่งตั้งคณะกรรมาธิการเฉพาะกิจ เพื่อดำเนินงานในกิจการเร่งด่วน เพื่อผลประโยชน์ของนิสิตก็ได้</dt>

<dt>
มาตรา 23 สภานิสิต มีอำนาจหน้าที่ดังนี้</dt>

<dt>
(1) พิทักษ์ไว้ ซึ่งผลประโยชน์ของมหาวิทยาลัยและของนิสิตทั้งปวง</dt>

<dt>
(2) พิจารณาอนุมัติงบประมาณ ควบคุม และตรวจสอบการใช้จ่ายเงินขององค์การนิสิต</dt>

<dt>
(3) ควบคุมให้องค์การบริหารปฏิบัติตามแนวนโยบายที่ได้แถลงไว้ในการหาเสียงเลือกตั้ง</dt>

<dt>
(4) เสนอความคิดเห็นเกี่ยวกับการดำเนินงานด้านต่าง ๆ ขององค์การบริหาร หรือเกี่ยวกับกิจการของมหาวิทยาลัย</dt>

<dt>
(5) เสนอขอแก้ไข หรือเพิ่มเติมระเบียบของมหาวิทยาลัยเกี่ยวกับองค์การนิสิต
ทั้งนี้ข้อเสนอดังกล่าวจะต้องได้รับคะแนนเสียงเห็นชอบไม่น้อยกว่า 2 ใน 3 ของจำนวนสมาชิกสภานิสิตทั้งหมด</dt>

<dt>
(6) วางระเบียบ ข้อบังคับ หรือข้อปฏิบัติเกี่ยวกับการดำเนินงานขององค์การนิสิต
โดยไม่ขัดแย้งต่อกฎของมหาวิทยาลัย</dt>

<dt>
(7) เชิญผู้เกี่ยวข้องมาชี้แจงข้อเท็จจริงในการพิจารณานโยบายและการดำเนินการในเรื่องหนึ่งใดขององค์การบริหารตามที่เห็นว่าจำเป็น</dt>

<dt>
(8) ยับยั้งการดำเนินงานขององค์การบริหาร ซึ่งสภานิสิตเห็นว่าขัดแย้งกันกับนโยบายที่องค์การบริหารได้แถลงไว้
หรือขัดต่อวัตถุประสงค์ขององค์การนิสิต และแจ้งมติการยับยั้งดังกล่าวให้องค์การบริหารทราบภายใน
3 วัน</dt>

<dt>
(9) ลงมติไม่ไว้วางใจองค์การบริหารเป็นรายบุคคล หรือทั้งคณะ เมื่อเห็นว่าการดำเนินงานขององค์การบริหารไม่เป็นไปตามนโยบายที่แถลงไว้
หรือมีผลเสียต่อผลประโยชน์ของนิสิต โดยมีสมาชิกสภานิสิตจำนวนไม่น้อยกว่า 1
ใน 3 ของจำนวนสมาชิกสภานิสิตทั้งหมดที่มีอยู่ในขณะนั้น ลงชื่อรับรองเพื่อบรรจุเป็นวาระการประชุมสภานิสิต
และเกณฑ์ต่ำสุดของคะแนนเสียงไม่น้อยกว่า 2 ใน 3 ของจำนวนสมาชิกสภานิสิตทั้งหมดที่มีอยู่ในขณะนั้น</dt>

<dt>
(1) พิจารณาการยุบชมรม หรือการจัดตั้งชมรมที่องค์การบริหารเสนอ แล้วเสนอผลการลงมติให้มหาวิทยาลัยพิจารณา</dt>

<dt>
มาตรา 24 ประธานสภานิสิต มีอำนาจหน้าที่ดังนี้</dt>

<dt>
(1) ควบคุมและดำเนินกิจการของสภานิสิต</dt>

<dt>
(2) เป็นประธานของที่ประชุมในการประชุมสภานิสิต การประชุมคณะกรรมการสภานิสิต
การประชุมนิสิตทั้งปวงและการแสดงประชามติ</dt>

<dt>
(3) เป็นผู้แทนของสภานิสิตในกิจการภายนอก</dt>

<dt>
(4) รักษาความสงบเรียบร้อยภายในสภานิสิต</dt>

<dt>
(5) รักษาการให้เป็นไปตามธรรมนูญนี้หรือที่สภานิสิตมอบหมาย</dt>

<dt>
มาตรา 25 รองประธานสภานิสิต มีอำนาจหน้าที่ปฏิบัติหน้าที่แทนประธานสภานิสิต
ในกรณีที่ประธานสภานิสิตไม่สามารถปฏิบัติหน้าที่ได้และช่วยเหลือกิจการต่าง
ๆ ของสภานิสิต ตามที่ประธานสภานิสิตหรือสภานิสิตมอบหมาย</dt>

<dt>
มาตรา 26 เลขาธิการสภานิสิต มีอำนาจหน้าที่ ดังนี้</dt>

<dt>
(1) ออกหนังสือเชิญประชุมสภานิสิต และหนังสืออื่น ๆ ในกิจการต่าง ๆ ของสภานิสิต</dt>

<dt>
(2) จัดเตรียมระเบียบวาระการประชุม และจัดทำรายงานการประชุมสภานิสิตและการประชุมอื่น
ๆ ของสภานิสิต รวมทั้งเอกสารประกอบการพิจารณาของที่ประชุมตามที่ประธานสภานิสิตหรือสภานิสิตมอบหมาย</dt>

<dt>
(3) เก็บรวบรวมเอกสารต่าง ๆ ของสภานิสิต และทำหน้าที่ธุรการอื่น ๆ ของสภานิสิต</dt>

<dt>
(4) ชี้แจงระเบียบข้อบังคับ และยืนยันหลักฐานเอกสารต่อที่ประชุมสภานิสิต หรือต่อสมาชิกสภานิสิต
และยืนยันมติของสภานิสิต</dt>

<dt>
(5) ประสานงานระหว่างประธานสภานิสิตกับคณะกรรมการธิการประจำ คณะกรรมการเฉพาะกิจ
และบุคคลทั่วไป</dt>

<dt>
(6) ปฏิบัติงานอื่น ๆ ตามที่ประธานสภานิสิตมอบหมาย</dt>

<dt>
มาตรา 27 รองเลขาธิการสภานิสิต มีอำนาจหน้าที่ช่วยเหลือเลขาธิการสภานิสิตในกิจการทั่งปวงตามมาตรา
26 และตามที่เลขาธิการสภานิสิตมอบหมาย</dt>

<dt>
มาตรา 28 เหรัญญิกสภานิสิต มีหน้าที่รับผิดชอบการเบิกจ่ายของสภานิสิตร่วมกับประธานสภานิสิต
โดยจัดทำบัญชีจ่ายเงินตลอดปี เสนอต่อสภานิสิต ในวาระแรกของการประชุมสภานิสิตสมัยสามัญครั้งสุดท้ายในปีนั้น</dt>

<dt>
มาตรา 29 คณะกรรมาธิการประจำ มีอำนาจหน้าที่และสิทธิ ดังนี้</dt>

<dt>
(1) คณะกรรมาธิการการเงิน มีหน้าที่ดำเนินการพิจารณางบประมาณขององค์การนิสิต
ก่อนนำเสนอให้สภานิสิตพิจารณาและดำเนินการตรวจสอบสถานะทางการเงินและการใช้จ่ายเงิน
หรืองบประมาณที่ได้รับจากสภานิสิตองค์การนิสิต โดยถือเป็นสิทธิที่กระทำได้</dt>

<dt>
(2) คณะกรรมาธิการพัสดุและทรัพย์สิน มีหน้าที่ดูแลพัสดุและทรัพย์สินของสภานิสิต
และดำเนินการตรวจสอบพัสดุและทรัพย์สินขององค์การบริหาร เพื่อเสนอต่อสภานิสิต
และมีสิทธิขอตรวจสอบรายละเอียดจากหน่วยงานนิสิตที่เห็นว่าจำเป็นในการปฏิบัติหน้าที่</dt>

<dt>
(3) คณะกรรมาธิการบริการและรับเรื่องราวทั่วไป มีหน้าที่ดูแลสมาชิกสภานิสิตและนิสิต
หรือบุคคลทั่วไปที่มาติดต่อ ดำเนินการรับเรื่องทั่วไปที่มีการร้องเรียนแล้วนำเสนอประธานสภานิสิต
และนำผลการพิจารณาไปดำเนินการต่อไป</dt>

<dt>
(4) คณะกรรมาธิการเอกสารและประชาสัมพันธ์ มีหน้าที่รับผิดชอบต่องานจัดหาและเตรียมเอกสาร
โดยเฉพาะอย่างยิ่งเอกสารเผยแพร่ความรู้และวิชาการ และพิจารณากลั่นกรองหาข้อมูลประกอบ
เพื่อเสนอต่อสมาชิกสภานิสิต ตลอดจนนิสิตทั้งปวง รวมทั้งงานประชาสัมพันธ์ของสภานิสิตด้วย</dt>

<dt>
(5) คณะกรรมาธิการสโมสรนิสิตและวิชาการ มีหน้าที่ดูแลการทำงานอันเกี่ยวกับสโมสรนิสิตและวิชาการของนิสิต
ตลอดจนถึงนโยบายและระเบียบของสโมสรนิสิต และประสานงานระหว่างสภานิสิตและสโมสรนิสิต</dt>

<dt>
(6) คระกรรมาธิการบำเพ็ญประโยชน์ มีหน้าที่ดูแลการทำงานอันเกี่ยวกับชมรมบำเพ็ญประโยชน์และกิจกรรมของชมรมบำเพ็ญประโยชน์
ตลอดจนถึงนโยบายและระเบียบของชมรมบำเพ็ญประโยชน์และประสานงานระหว่างสภานิสิตกับชมรมบำเพ็ญประโยชน์</dt>

<dt>
(7) คณะกรรมาธิการศิลปวัฒนธรรม มีหน้าที่ดูแลการทำงานอันเกี่ยวกับชมรมศิลปวัฒนธรรม
มีหน้าที่ดูแลการทำงานอันเกี่ยวกับชมรมศิลปวัฒนธรรมและกิจกรรมของชมรมศิลปวัฒนธรรม
ตลอดจนถึงนโยบายและระเบียบของชมรมศิลปวัฒนธรรม และประสานงานระหว่างสภานิสิตกับชมศิลปวัฒนธรรม</dt>

<dt>
(8) คณะกรรมาธิการกีฬา มีหน้าที่ดูแลการทำงานอันเกี่ยวกับชมรมกีฬาและกิจกรรมของชมรมกีฬา
ตลอดจนถึงนโยบายและระเบียบของชมรมกีฬาและประสานงานระหว่างสภานิสิตกับชมรมกีฬา</dt>

<dt>
มาตรา 30 การดำรงตำแหน่งในคณะกรรมการสภานิสิตและคณะกรรมาธิการประจำเป็นอันสิ้นสุดเมื่อ</dt>

<dt>
(1) พ้นจากสมาชิกภาพในสภานิสิต</dt>

<dt>
(2) สภานิสิตมีมติถอดถอนด้วยคะแนนเสียงไม่น้อยกว่า 2 ใน 3 ขององค์ประชุม</dt>

<dt>
มาตรา 31 สมาชิกสภานิสิต มีอำนาจหน้าที่และสิทธิ ดังนี้</dt>

<dt>
(1) เข้าร่วมประชุมและลงมติในการประชุมสภานิสิต</dt>

<dt>
(2) พิทักษ์ไว้ซึ่งผลประโยชน์ของมหาวิทยาลัยและของนิสิตทั้งปวง รวบรวมความคิดเห็นและข้อเสนอแนะของนิสิตทั้งปวงเสนอต่อสภานิสิต
ตลอดจนค้นคว้าและแสวงหาข้อเท็จจริงเสนอต่อที่ประชุมสภานิสิต เพื่อประกอบการพิจารณาในเรื่องต่าง
ๆ</dt>

<dt>
(3) มีสิทธิยื่นญัติทั่วไปในการประชุมสภานิสิต โดยมีสมาชิกสภานิสิตรับรองไม่น้อยกว่า
3 คน และมีสิทธิยื่นกระทู้ถาม</dt>

<dt>
(4) มีสิทธิร่วมดำเนินการตามอำนาจหน้าที่ของสภานิสิต หรือการดำเนินงานของสภานิสิตเอง
ตามที่บัญญัติไว้ในธรรมนูญนี้</dt>

<dt>
มาตรา 32 การประชุมสภานิสิต หมายถึง การประชุมสมาชิกสภานิสิตทั้งหมด การประชุมนี้ย่อมเป็นการประชุมเปิดเผย
และเป็นไปตามระเบียบการประชุมสภานิสิต ทั้งนี้จะต้องมีสมาชิกสภานิสิตเข้าร่วมประชุมไม่น้อยกว่ากึ่งหนึ่งของจำนวนสมาชิกสภานิสิตทั้งหมด
จึงจะครบองค์ประชุม</dt>

<dt>
ในกรณีที่จำนวนสมาชิกสภานิสิตที่มาประชุมไม่ครบองค์ประชุมตามวรรคต้นให้เรียกประชุมใหม่อีกครั้งหนึ่ง
และหากจำนวนสมาชิกสภานิสิตที่มาประชุมไม่ครบองค์ประชุมอีก แต่สมาชิกสภานิสิตที่มาประชุมรับรองว่าเป็นองค์ประชุมก็ให้ถือว่าครบองค์ประชุมได้</dt>

<dt>
มาตรา 33 ในแต่ละปีมีการประชุมสภานิสิตสมัยสามัญ รวมทั้งสิ้น 4 ครั้ง คือ</dt>

<dt>
ครั้งที่ 1 ภายใน 15 วันหลังจากวันเปิดเรียนภาคต้น ปีการศึกษานั้น</dt>

<dt>
ครั้งที่ 2 ภายใน 15 วัน หลังจากวันเสร็จสิ้นการเลือกตั้งสมาชิกสภานิสิตชั้นปีที่
1</dt>

<dt>
ครั้งที่ 3 ภายใน 15 วัน หลังจากวันเปิดเรียนภาคปลายของปีการศึกษานั้น</dt>

<dt>
ครั้งที่ 4 ภายใน 7 วัน หลังจากเสร็จสิ้นการเลือกตั้งสมาชิกสภานิสิตชุดที่จะดำรงตำแหน่งในปีถัดไป</dt>

<dt>
มาตรา 34 การประชุมสภานิสิตสมัยวิสามัญ จะกระทำได้ต่อเมื่อมีเรื่องสำคัญที่ประธานสภานิสิตเห็นควรนำเข้าพิจารณาในที่ประชุมสภานิสิต
ก่อนการประชุมสภานิสิตสมัยสามัญครั้งถัดไป หรือนายกองค์การบริหาร โดยความเห็นชอบของคณะกรรมการบริหาร
หรือสมาชิกสภานิสิตจำนวนไม่น้อยกว่า 1 ใน 3 ของจำนวนสมาชิกสภานิสิตทั้งหมด
ร้องขอต่อประธานสภานิสิต</dt>

<dt>
มาตรา 35 มติของที่ประชุมสภานิสิตโดยทั่วไป ให้เป็นไปตามเสียงข้างมาก เว้นแต่ในกรณีที่มีบัญญัติไว้เฉพาะในธรรมนูญนี้</dt>

<center>
<dt>
<b>หมวด 5</b></dt></center>

<center>
<dt>
<b>องค์การบริหาร</b></dt></center>

<dt>
มาตรา 36 องค์การบิหารเป็นหน่วยงานหลักขององค์การนิสิตที่ใช้อำนาจบริหาร และดำเนินกิจกรรมนิสิตตามบทบัญญัติแห่งธรรมนูญนี้</dt>

<dt>
มาตรา 37 การปฏิบัติงานขององค์การบริหารให้เป็นไปตามระเบียบที่เกี่ยวข้อง
การดำเนินกิจกรรมภายนอกมหาวิทยาลัย และการมีบุคคลภายนอกเข้าร่วมกิจกรรมจะต้องได้รับความเห็นชอบจากมหาวิทยาลัยเสียก่อน</dt>

<dt>
มาตรา 38 เมื่อมีการเปลี่ยนแปลงคณะกรรมการทั้งชุดในองค์การนิสิต คณะกรรมการชุดเดิมจะต้องรวบรวมหลักฐานการเงิน
บัญชีพัสดุ และทรัพย์สินทั้งหมด ส่งให้คณะกรรมาธิการการเงินและคณะกรรมาธิการพัสดุและทรัพย์สินของสภานิสิตเพื่อตรวจสอบก่อนการมอบหมายงานให้แก่คณะกรรมการชุดใหม่ไม่น้อยกว่า
15 วัน</dt>

<dt>
มาตรา 43 ในการดำเนินงานขององค์การบริหาร จะมีหัวหน้าฝ่ายต่าง ๆ เพื่อช่วยคณะกรรมการบริหารปฏิบัติงานด้านต่าง
ๆ ตามความจำเป็นได้ ทั้งนี้จะต้องได้รับความเห็นชอบจากคณะกรรมการบริหาร และแจ้งให้คณะกรรมการองค์การบริหารทราบ</dt>

<dt>
มาตรา 44 คณะกรรมการบริหารได้มาโดยการเลือกตั้งทางตรงจากนิสิตทั้งปวง และอธิการบดี
เป็นผู้ประกาศแต่งตั้งตามผลการเลือกตั้งนั้น</dt>

<dt>
การสมัครรับเลือกตั้งเพื่อดำรงตำแหน่งในคณะกรรมการบริหาร จะต้องสมัครรวมกันเป็นคณะบุคคล
โดยมีผู้สมัครครบทุกตำแหน่งและระบุตำแหน่งที่สมัครของแต่ละบุคคล</dt>

<dt>
มาตรา 45 ในกรณีที่สภานิสิตมีมติยับยั้งการทำงานขององค์การบริหารหรือไม่ไว้วางใจคณะกรรมการองค์การบริหารตามมาตรา
23 (8) และ 23 (9) คณะกรรมการองค์การบริหารสามารถยื่นอุทธรณ์เป็นลายลักษณ์อักษรได้ภายใน
3 วัน โดยผลการพิจารณาของสภานิสิตต่อคำอุทธรณ์ถือเป็นอันสิ้นสุด</dt>

<dt>
มาตรา 46 ในกรณีที่ตำแหน่งบางตำแหน่งในคณะกรรมการบริหารว่างลงก่อนครบวาระ
ให้คณะกรรมการบริหารที่ยังคงอยู่ในตำแหน่งสรรหาบุคคลเข้าดำรงตำแหน่งแทนภายใน
15 วัน โดยผ่านการรับรองจากสภานิสิต</dt>

<dt>
ผู้ที่เข้าดำรงตำแหน่งแทนตามวรรคต้นมีวาระการดำรงตำแหน่งเท่ากับเวลาที่เหลืออยู่ของวาระของผู้ที่ตนแทน</dt>

<dt>
มาตรา 47 ในกรณีที่คณะกรรมการบริหารทั้งคณะพ้นจากตำแหน่งก่อนครบวาระ และคงเหลือเวลาตามวาระมากกว่า
60 วัน ให้คณะกรรมการบริหารตามวาระมากกว่า 60 วัน ให้คณะกรรมการบริหารชุดเดิมดำเนินการเลือกตั้งคณะกรรมการบริหารชุดใหม่ให้เสร็จสิ้นภายใน
30 วัน นับแต่วันพ้นจากตำแหน่ง และให้คณะกรรมการบริหารชุดเดิมปฏิบัติหน้าที่ไปก่อนจนกว่าคณะกรรมการบริหารชุดใหม่จะเข้ารับตำแหน่ง</dt>

<dt>
วาระการดำรงตำแหน่งของคณะกรรมการบริหารชุดใหม่ตามวรรคต้น เท่ากับเวลาที่เหลืออยู่ของวาระของคณะกรรมการบริหารที่พ้นจากตำแหน่ง</dt>

<dt>
ในกรณีที่เวลาที่คงเหลือตามวาระไม่เกิน 60 วัน เมื่อคณะกรรมการบริหารทั้งคณะพ้นจากตำแหน่ง
ให้คณะกรรมการบริหารชุดเดิมนั้นทำหน้าที่ต่อไปจนครบวาระการทำงาน</dt>

<dt>
มาตรา 48 คณะกรรมการบริหาร มีอำนาจหน้าที่และสิทธิ ดังนี้</dt>

<dt>
(1) บริหารกิจกรรมทั้งปวงเกี่ยวกับนิสิตโดยไม่ขัดต่อกฎของมหาวิทยาลัย</dt>

<dt>
(2) พิจารณาและวางแผนการดำเนินงานขององค์การบริหารให้เป็นไปตามนโยบาย</dt>

<dt>
(3) วางระเบียบ ข้อบังคอย ข้อปฏิบัติ และข้อแนะนำเกี่ยวกับการดำเนินงานขององค์การบริหาร
โดยเสนอต่อสภานิสิต ทั้งนี้จะต้องไม่ขัดแย้งต่อกฎของมหาวิทยาลัย</dt>

<dt>
(4) ดำเนินการเลือกตั้งทั่วไป</dt>

<dt>
(5) มีสิทธิเข้าร่วมในการประชุมสภานิสิต เพื่อแถลงข้อเท็จจริงหรือแสดงความคิดเห็น
แต่ไม่มีสิทธิออกเสียงในการลงมติ</dt>

<dt>
(6) เรียกประชุมนิสิตทั้งหมดเพื่อชี้แจงเรื่องต่าง ๆ ตามที่เห็นสมควร</dt>

<dt>
มาตรา 49 นายกองค์การบริหาร มีอำนาจหน้าที่ดังนี้</dt>

<dt>
(1) ควบคุมดูแลและรับผิดชอบการดำเนินงานทั้งปวงขององค์การบริหาร</dt>

<dt>
(2) เสนอผลการเลือกตั้งคณะกรรมการบริหารอธิการบดีเพื่อประกาศแต่งตั้ง</dt>

<dt>
(3) เสนอผลการสรรหาบุคคล เข้าดำรงตำแหน่งแทนตำแหน่งว่างในคณะกรรมการบริหารต่อสภานิสิต
เพื่อขอคำรับรองแล้วนำเสนออธิการบดีเพื่อประกาศแต่งตั้ง</dt>

<dt>
(4) แต่งตั้งและถอดถอนหัวหน้าฝ่ายต่าง ๆ เพื่อช่วยงานของคณะกรรมการบริหารตามมติของคณะกรรมการบริหาร</dt>

<dt>
(5) เป็นผู้แทนองค์การนิสิตในการดำเนินกิจกรรมนิสิต</dt>

<dt>
(6) เป็นประธานคณะกรรมการองค์การบริหาร</dt>

<dt>
มาตรา 50 รองนายกองค์การบริหารฝ่ายกิจการภายใน มีหน้าที่รับผิดชอบการดำเนินงานด้านกิจการทั่วไปเกี่ยวกับนิสิตตามนโยบายขององค์การบริหารโดยมีฝ่ายต่าง
ๆ คือ ฝ่ายบริหารทั่วไป ฝ่ายประชาสัมพันธ์ ฝ่ายสวัสดิการนิสิต และฝ่ายอื่น
ๆ ตามที่คณะกรรมการบริหารเห็นสมควร</dt>

<dt>
มาตรา 51 รองนายกองค์การบริหารฝ่ายกิจการภายนอก มีหน้าที่รับผิดชอบการดำเนินงานด้านการติดต่อสัมพันธ์กับองค์การและสถาบันภายนอก
ตามนโยบายขององค์การบริหาร โดยมีฝ่าย</dt>

<dt>
ต่าง ๆ คือ ฝ่ายกิจการภายในประเทศ ฝ่ายกิจการภายนอกประเทศและฝ่ายอื่น ๆ ตามที่คณะกรรมการบริหารเห็นสมควร</dt>

<dt>
มาตรา 52 รองนายกองค์การบริหารฝ่ายนิสิตสัมพันธ์ มีหน้าที่รับผิดชอบการดำเนินงานประสานงานและเชื่อมความสัมพันธ์ระหว่างองค์กร
ตามนโยบายขององค์การบริหาร โดยมีฝ่ายต่าง ๆ คือ ฝ่ายกีฬา ฝ่ายศิลปวัฒนธรรม
ฝ่ายบำเพ็ญประโยชน์ และฝ่ายอื่น ๆ ตามที่คณะกรรมการบริหารเห็นสมควร</dt>

<dt>
มาตรา 53 เหรัญญิก มีหน้าที่รับผิดชอบการเบิกจ่ายเงินขององค์การบริหารตามที่นายกองค์การบริหารอนุมัติ
ควบคุมและรับผิดชอบการเงินการบัญชี ทรัพย์สิน และพัสดุขององค์การบริหารให้เป็นไปตามระเบียบการเงินขององค์การนิสิต
และระเบียบการเงินของมหาวิทยาลัยโดยอนุโลม</dt>

<dt>
มาตรา 54 เลขานุการ มีหน้าที่รับผิดชอบการดำเนินงานสารบรรณ การจัดเตรียมวาระและรายงานการประชุม
การเก็บและรวบรวมเอกสารต่าง ๆ และการประสานงานระหว่างองค์การบริหารกับหน่วยงานอื่น
ๆ</dt>

<dt>
มาตรา 55 หัวหน้าฝ่ายต่าง ๆ มีหน้าที่รับผิดชอบการปฏิบัติงานของฝ่ายของตน
ตามที่คณะกรรมการองค์การบริหารมอบหมาย</dt>

<center>
<dt>
<b>หมวด 6</b></dt></center>

<center>
<dt>
<b>สโมสรนิสิตและชมรม</b></dt></center>

<dt>
มาตรา 56 กิจกรรมนิสิตแต่ละคณะให้ดำเนินในรูปสโมสรนิสิตในสังกัดองค์การบริหารและอยู่ในความควบคุมดูแลของคณะนั้น
ๆ</dt>

<dt>
มาตรา 57 แต่ละคณะมีสโมสรนิสิตเพียงสโมสรเดียว และใช้ชื่อสโมสรดังกล่าวตามชื่อของคณะนั้น
ๆ</dt>

<dt>
มาตรา 58 สโมสรนิสิตแต่ละคณะมีคณะกรรมการบริหาร ซึ่งเป็นตัวแทนของนิสิตในคณะนั้น
ๆ เป็นผู้รับผิดชอบการดำเนินงานอันประกอบด้วยกิจการทั้งปวง เกี่ยวกับกิจกรรมนิสิตในคณะนั้น
ๆ และจะมีชุมนุมในสังกัดก็ได้</dt>

<dt>
แต่ละชุมนุมตามวรรคต้นจะต้องมีคณะกรรมการบริหารชุมนุมและอย่างน้อยกึ่งหนึ่งของกรรมการบริหารนี้จะต้องเป็นนิสิตในคณะนั้น
ๆ</dt>

<dt>
มาตรา 59 สโมสรนิสิตแต่ละคณะกำหนดระเบียบข้อบังคับเกี่ยวกับการบริหารกิจกรรมภายในคณะของตน
รวมทั้งระเบียบข้อบังคับเกี่ยวกับชุมนุมในสังกัดได้ ทั้งนี้จะต้องไม่ขัดแย้งกับกฎของมหาวิทยาลัยและธรรมนูญนี้</dt>

<dt>
มาตรา 60 คณะกรรมการบริหารสโมสรนิสิตแต่ละคณะ จะต้องให้ความร่วมมือแก่องค์กรนิสิตในการดำเนินกิจกรรมนิสิตทั้งปวงด้วย</dt>

<dt>
มาตรา 61 คณะกรรมการบริหารสโมสรนิสิตแต่ละคณะ ต้องจัดทำงบประมาณในการดำเนินกิจการตามระยะเวลาที่สภานิสิตกำหนดและนำเสนอให้สภานิสิตพิจารณาโดยตรง
ทั้งนี้ให้รวมงบประมาณของชุมนุมในสังกัดเป็นส่วนหนึ่งของประมาณนั้นด้วย</dt>

<dt>
งบประมาณตามวรรคต้นจะต้องเป็นงบประมาณสำหรับใช้จ่ายในกิจกรรมที่เป็นประโยชน์ต่อประชาชนโดยทั่วไป</dt>

<dt>
มาตรา 62 คณะกรรมการบริหารสโมสรนิสิตแต่ละคณะได้มาโดยการเลือกตั้งทั่วไปจากนิสิตในคณะนั้น
ๆ</dt>

<dt>
มาตรา 63 การสมัครเข้ารับเลือกตั้งเป็นกรรมการบริหารสโมสรนิสิตตามมาตรา 62
จะต้องสมัครรวมกันเป็นคณะบุคคล โดยมีผู้สมัครครบทุกตำแหน่งและระบุตำแหน่งที่สมัครของแต่ละบุคคล</dt>

<dt>
มาตรา 64 คุณสมบัติของผู้สมัครรับเลือกตั้งและผู้มีสิทธิออกเสียงเลือกตั้งในการเลือกตั้งคณะกรรมการบริหารสโมสรนิสิต
ตลอดจนวิธีการเลือกตั้ง การดำรงตำแหน่งและพ้นจากตำแหน่งในคณะกรรมการบริหารดังกล่าว
ให้เป็นไปตามระเบียบข้อบังคับ ว่าด้วยการบริหารกิจกรรมนิสิตในคณะนั้น ๆ</dt>

<dt>
มาตรา 65 การจัดตั้งและการยุบเลิกชมรมและการดำเนินกิจกรรมของชมรมให้เป็นไปตามระเบียบข้อบังคับว่าด้วยชมรม</dt>

<dt>
มาตรา 66 ชมรม มีหน้าที่ให้การบริหารแก่นิสิตที่มาขอใช้บริการ จะกีดกันนิสิตที่มาใช้บริการหรือมาร่วมกิจกรรมของชมรมไม่ได้
ยกเว้นนิสิตที่กระทำผิดหรือฝ่าฝืนระเบียบข้อบังคับของชมรมนั้น ๆ</dt>

<dt>
มาตรา 67 ให้แต่ละชมรมมีข้อบังคับของตนตามที่มหาวิทยาลัยกำหนด ทั้งนี้จะต้องไม่ขัดแย้งกับธรรมนูญนี้</dt>

<dt>
มาตรา 68 ชมรมจะตั้งขึ้นได้ก็ต่อเมื่อมีวัตถุประสงค์เพื่อดำเนินกิจกรรมด้านใดด้านหนึ่งโดยเฉพาะ
คือ</dt>

<dt>
(1) ชมรมบำเพ็ญประโยชน์ จะต้องมีวัตถุประสงค์เพื่อส่งเสริมให้นิสิตมีความคิดริเริ่มและสร้างสรรค์
รู้จักนำความรู้มาทำประโยชน์ต่อส่วนรวม ตระหนักในภาระหน้าที่ และความรับผิดชอบที่ตนมีต่อสังคมโดยส่วนรวมและรู้จักใช้เวลาว่างพัฒนาตนเองให้พร้อม
เพื่อจักบำเพ็ญประโยชน์ต่อหมู่คณะและประเทศชาติ</dt>

<dt>
(2) ชมรมด้านศิลปวัฒนธรรมจะต้องมีวัตถุประสงค์เพื่อส่งเสริมให้นิสิตเกิดความสนใจในขนบธรรมเนียมประเพณีและศิปลวัฒนธรรมชองไทย
ตลอดจนมีโอกาสศึกษาและปฏิบัติ เพื่อให้เกิดทักษะตระหนักในความสำคัญ และเล็งเห็นประโยชน์ต่อส่วนรวมของการส่งเสริม
เผยแพร่และธำรงไว้ซึ่งศิลปวัฒนธรรมอันดีงามของไทย</dt>

<dt>
(3) ชมรมด้านกีฬา จะต้องมีวัตถุประสงค์เพื่อเผยแพร่ความรู้แก่นิสิตเกี่ยวกับกีฬา
ประโยชน์ของการเล่นกีฬา และวิธีการเล่นที่ถูกต้องสำหรับกีฬาแต่ละประเภท เปิดโอกาสให้นิสิตเรียนและพัฒนาการเล่นกีฬาประเภทที่เขาถนัดและปลูกฝังให้นิสิตมีน้ำใจนักกีฬาและนิยมการสร้างความสัมพันธ์ฉันมิตรกับบุคคลอื่น
อันจักเป็นแนวทางให้นิสิตรู้จักใช้เวลาว่างให้เป็นประโยชน์ มีพลานามัยดี และมีส่วนสำคัญในการยกมาตรฐานการกีฬาของมหาวิทยาลัยให้สูงขึ้น</dt>

<dt>
มาตรา 69 ชมรมที่จะจัดขึ้นใหม่ จะต้องมีวัตถุประสงค์อย่างใดอย่างหนึ่งอย่างแน่ชัด
และไม่ซ้ำซ้อนกับวัตถุประสงค์หลักของชมรมที่ได้จัดตั้งขึ้นก่อนแล้ว จึงจะจัดตั้งขึ้นได้</dt>

<center>
<dt>
<b>หมวด 7</b></dt></center>

<center>
<dt>
<b>การเงิน</b></dt></center>

<dt>
มาตรา 70 เงินงบประมาณในการดำเนินกิจกรรมนิสิต ได้มาจากเงินบำรุงกิจกรรมนิสิต
ซึ่งนิสิตทุกคนชำระเป็นส่วนหนึ่งของค่าธรรมเนียมการศึกษา เงินรายได้จากกิจกรรมหารายได้ของฝ่าย</dt>

<dt>
ต่าง ๆ เงินบริจาค และเงินงบประมาณคงเหลือทั้งหมดจากปีที่ผ่านไป</dt>

<dt>
มาตรา 71 เงินงบประมาณตามมาตรา 70 ให้จัดสรรให้แก่องค์การบริหาร สภานิสิต
สโมสรนิสิตคณะต่าง ๆ ชมรม และกันส่วนหนึ่งไว้เป็นเงินสำรองขององค์การนิสิตตามเกณฑ์ดังต่อไปนี้</dt>

<dt>
(1) องค์การบริหาร ไม่เกิน 40%</dt>

<dt>
(2) สภานิสิต ไม่เกิน 5%</dt>

<dt>
(3) สโมสรนิสิต ไม่เกิน 15%</dt>

<dt>
(4) ชมรมด้านบำเพ็ญประโยชน์ ไม่เกิน 10%</dt>

<dt>
(5) ชมรมด้านศิลปวัฒนธรรม ไม่เกิน 15%</dt>

<dt>
(6) เงินสำรองขององค์การนิสิต ไม่เกิน 15%</dt>

<dt>
มาตรา 72 เงินสำรองขององค์การนิสิตตามมาตรา 71 (5) มาจากเงินงบประมาณที่เหลือจากการจัดสรร
โดยแบ่งเป็น 3 ส่วน เท่า ๆ กัน ดังนี้</dt>

<dt>
(1) ส่วนที่ 1 เป็นขององค์การบริหาร นายกองค์การบริหารสั่งจ่ายได้ตามที่เห็นสมควร
โดยความเห็นชอบของคณะกรรมการบริหาร</dt>

<dt>
(2) ส่วนที่ 2 เป็นของสภานิสิต ประธานสภานิสิตสั่งจ่าย โดยได้รับอนุมัติจากสภานิสิต</dt>

<dt>
(3) ส่วนที่ 3 เป็นของสโมสรนิสิตและชมรม นายกองค์การบริหารสั่งจ่ายในโครงการที่สโมสรนิสิตหรือชมรมเสนอ
ทั้งนี้ โครงการนั้น ๆ จะต้องได้รับอนุมัติจากสภานิสิตก่อน จึงจะอยู่ในข่ายที่จะสั่งจ่ายเงินนี้สนับสนุน</dt>

<dt>
มาตรา 73 การพิจารณาอนุมัติงบประมาณให้สิ้นสุดที่สภานิสิต และหน่วยงานที่ได้รับอนุมัติงบประมาณแล้ว
จักขอเบิกจ่ายได้โดยไม่มีข้อโต้แย้งใด ๆ จากนิสิตหรือหน่วยงานนิสิต</dt>

<dt>
มาตรา 74 การจัดสรรงบประมาณให้ดำเนินการตามกำหนดเวลาดังนี้</dt>

<dt>
(1) หน่วยงานนิสิตที่มีนสิทธิได้งบประมาณตามมาตรา 71 เสนอร่างงบประมาณของตนต่อสภานิสิตภายใน
30 วัน นับตั้งแต่วันสิ้นสุดวาระปกติของสมาชิกสภานิสิตและคณะกรรมการบริหารชุดเดิม</dt>

<dt>
(2) คณะกรรมาธิการเงินเป็นผู้กำหนดกรอบเงินงบประมาณตามเกณฑ์ในมาตรา 71 และเป็นผู้รวบรวมงบประมาณทั้งหมดเพื่อนำเสนอขออนุมัติต่อสภานิสิต
โดยเป็นผู้พิจารณากลั่นกรองก่อน</dt>

<dt>
(3) สภานิสิตประชุมเพื่อพิจารณาการจัดสรรงบประมาณให้เสร็จสิ้นก่อนวันเปิดเรียนภาคต้นของปีการศึกษาถัดไป</dt>

<dt>
มาตรา 75 การพิจารณาอนุมัติงบประมาณ ให้สภานิสิตดำเนินขั้นตอนตามลำดับดังต่อไปนี้</dt>

<dt>
(1) ขั้นรับหลักการ ให้ใช้เสียงข้างมากขององค์ประชุมเป็นเกณฑ์ตัดสิน</dt>

<dt>
(2) ขั้นแปรญัตติ เมื่อสภานิสิตลงมติรับหลักการร่างงบประมาณแล้ว ให้กรรมาธิการในคณะกรรมการการเงิน
แบ่งส่วนความรับผิดชอบการแปรญัตติร่างงบประมาณ ดังนี้</dt>

<dt>
กรรมาธิการคนที่ 1 รับผิดชอบการแปรญัตติร่างงบประมาณของชมรมบำเพ็ญประโยชน์</dt>

<dt>
กรรมาธิการคนที่ 2 รับผิดชอบการแปรญัตติร่างงบประมาณของชมรมศิปลวัฒนธรรม</dt>

<dt>
กรรมาธิการคนที่ 3 รับผิดชอบการแปรญัตติร่างงบประมาณของสโมสรนิสิต</dt>

<dt>
กรรมาธิการทั้งสามคนร่วมกันรับผิดชอบการแปรญัตติร่างงบประมาณของสภานิสิตและองค์การบริหาร</dt>

<dt>
(3) ขั้นอนุมัติให้ลงมติโดยการลงคะแนนเสียงโดยไม่มีการอภิปรายใด ๆ ทั้งสิ้น
และให้ใช้เสียงข้างมากขององค์ประชุมเป็นเกณฑ์ตัดสิน</dt>

<dt>
มาตรา 76 ในกรณีที่สภานิสิตไม่รับหลักการร่างงบประมาณ ให้สภานิสิตส่งร่างงบประมาณกลับคืนไปยังคณะกรรมาธิการการเงินภายใน
3 วัน และให้ประธานคณะกรรมาธิการเงินนำเข้าพิจารณาในที่ประชุมคณะกรรมาธิการการเงิน
อีกครั้งหนึ่ง แล้วนำเสนอสภานิสิต ทั้งนี้จะต้องให้แล้วเสร็จภายใน 5 วัน นับแต่วันที่สภานิสิตส่งร่างงบประมาณคืนมา</dt>

<dt>
การพิจารณารับหลักการร่างงบประมาณในครั้งที่ 2 ของสภานิสิต ให้ใช้เสียงข้างมากขององค์ประชุมเป็นเกณฑ์ตัดสิน
เช่นเดียวกับในครั้งแรกและจะต้องให้เสร็จสิ้นภายใน 5 วัน นับแต่วันที่ได้รับร่างงบประมาณกลับมาใหม่จากคณะกรรมาธิการการเงิน</dt>

<dt>
ในกรณีที่สภานิสิตลงมติไม่รับหลักการร่างงบประมาณอีกในการพิจารณาครั้งที่
2 ร่างงบประมาณฉบับนั้นเป็นอันยกเลิก เมื่อเป็นเช่นนี้ ให้คณะกรรมาธิการการเงินส่งร่างงบประมาณฉบับนั้นคืนให้แก่หน่วยงานเจ้าของเรื่อง
และให้หน่วยงานนั้นดำเนินการเสนอร่างงบประมาณฉบับใหม่ภายใน 15 วัน นับแต่วันที่คณะกรรมาธิการการเงินส่งร่างงบประมาณคืน
เมื่อพ้นกำหนดนี้แล้ว ให้ถือว่าหน่วยงานนั้นสละสิทธิ์ในการขออนุมัติใช้เงินงบประมาณในปีนั้น
ๆ</dt>

<dt>
มาตรา 77 การเบิกจ่ายเงินงบประมาณที่ฝากไว้กับมหาวิทยาลัย ให้อนุโลมปฏิบัติตามข้อบังคับว่าด้วยเงินรายได้ของมหาวิทยาลัยโดยมหาวิทยาลัยจะออกระเบียบปฏิบัติตามที่เห็นจำเป็นก็ได้</dt>

<dt>
เฉพาะเงินที่ได้รับอนุมัติจากสภานิสิตแล้วเท่านั้นที่จะเบิกจ่ายได้ตามวรรคต้น</dt>

<dt>
มาตรา 78 ในกรณีที่มีเงินงบประมาณคงเหลือเมื่อสิ้นปีดำเนินการ ให้ปฏิบัติดังนี้</dt>

<dt>
(1) เงินงบประมาณคงเหลือของทุกฝ่าย ให้ยกยอดคงเหลือนั้นไปตั้งเป็นงบประมาณของส่วนกลางในปีต่อไป</dt>

<dt>
(2) เงินรายได้คงเหลือของฝ่ายใด ๆ ให้ยกยอดคงเหลือนั้นไปสมทบเป็นงบประมาณของฝ่ายนั้นในปีต่อไป</dt>

<center>
<dt>
<b>หมวด 8</b></dt></center>

<center>
<dt>
<b>การเลือกตั้งสมาชิกสภานิสิตและคณะกรรมการบริหาร</b></dt></center>

<dt>
มาตรา 79 ในการดำเนินการเลือกตั้งคณะกรรมการบิรหารและสมาชิกสภานิสิตให้มหาวิทยาลัยแต่งตั้งคณะกรรมการขึ้น
เป็นผู้ดำเนินการเลือกตั้งและกำหนดรายละเอียดต่าง ๆ เกี่ยวกับ</dt>

<dt>
1. วัน เวลา และสถานที่เลือกตั้ง</dt>

<dt>
2. การสมัครรับเลือกตั้ง</dt>

<dt>
3. การตรวจคุณสมบัติของผู้สมัครรับเลือกตั้ง</dt>

<dt>
4. วิธีดำเนินการเลือกตั้ง</dt>

<dt>
มาตรา 80 การเลือกตั้งสมาชิกสภานิสิต จะต้องดำเนินการให้เสร็จสิ้นภายในเดือนธันวาคมของปีการศึกษานั้น
เพื่อให้ดำรงตำแหน่งในปีถัดไป</dt>

<dt>
มาตรา 81 วิทยาเขตบางเขน ให้มีสมาชิกสภานิสิตอย่างน้อยคณะละ 1 คน ในกรณีที่จำนวนนิสิตในคณะมากกว่า
200 คน ให้มีสมาชิกสภานิสิตในอัตราส่วน 1 คนต่อนิสิต 200 คน และถ้าจำนวนนิสิตมีเศษเกิน
100 คน ให้มีสมาชิกสภานิสิตเพิ่มขึ้นอีก 1 คน</dt>

<dt>
วิทยาเขตกำแพงแสน ให้มีสมาชิกสภานิสิตอย่างน้อยคณะละ 1 คน ในกรณีที่จำนวนนิสิตในคณะมากกว่า
150 คน ให้มีสมาชิกสภานิสิตในอัตราส่วน 1 คนต่อนิสิต 150 คน และถ้าจำนวนนิสิตมีเศษเกิน
75 คน ให้มีสมาชิกสภานิสิตเพิ่มขึ้นอีก 1 คน</dt>

<dt>
การนับจำนวนนิสิตเพื่อการพิจารณาจำนวนสมาชิกสภานิสิตจากแต่ละคณะ ตามวรรคต้นให้ถือตามจำนวนที่มีอยู่จริง
ณ แต่ละวิทยาเขต ในภาคการศึกษาที่มีการเลือกตั้ง โดยไม่รวมนิสิตที่จะจบการศึกษาในปีการศึกษานั้น</dt>

<dt>
มาตรา 82 ให้ดำเนินการเลือกตั้งสมาชิกสภานิสิตจากนิสิตชั้นปีที่ 1 โดยการเลือกตั้งทางตรงในจำนวนตามเกณฑ์ในมาตรา
81 ภายใน 30 วัน นับแต่วันเปิดเรียนภาคต้นของปีการศึกษาแรกที่นิสิตชั้นปีที่
1 เข้าศึกษาในมหาวทิยาลัย</dt>

<dt>
ผู้มีสิทธิสมัครรับเลือกตั้งและลงคะแนนเสียงเลือกตั้งในการเลือกตั้งตามวรรคต้นได้แก่
นิสิตชั้นปีที่ 1 เท่านั้น</dt>

<dt>
มาตรา 83 ในกรณีที่จำนวนสมาชิกสภานิสิตที่ได้จากการเลือกตั้งตามมาตรา 79 ไม่ครบจำนวนตามเกณฑ์ในมาตรา
81 ให้ดำเนินการเลือกตั้งซ่อมพร้อมกันกับการเลือกตั้งในมาตรา 82</dt>

<dt>
ผู้มีสิทธิสมัครรับเลือกตั้ง และลงคะแนนเสียงเลือกตั้งในการเลือกตั้งซ่อมตามวรรคต้น
ได้แก่ นิสิตตั้งแต่ชั้นปีที่ 2 ขึ้นไปเท่านั้น</dt>

<dt>
มาตรา 84 ให้นำจำนวนสมาชิกสภานิสิตที่ได้รับเลือกตั้งตามมาตรา 82 และมาตรา
83 ไปรวมกับจำนวนที่ได้รับเลือกตั้งตามมาตรา 80 โดยแยกรวมเป็นคณะและให้ถือว่าผลรวมนั้นคือจำนวนสมาชิกสภานิสิตที่คณะนั้น
ๆ จะพึงมีตลอดวาระการทำงาน แม้ว่าผลรวมดังกล่าวจะน้อยกว่าจำนวนสมาชิกสภานิสิต
เมื่อคิดตามเกณฑ์ในมาตรา 81 ก็ตาม</dt>

<dt>
มาตรา 85 ในกรณีที่ตำแหน่งสมาชิกสภานิสิตว่างลงก่อนครบวาระ ให้คณะกรรมการบริหารสโมสรนิสิตของคณะต้นสังกัด
ดำเนินการเลือกตั้งซ่อมภายใน 30 วัน นับแต่วันที่ตำแหน่งว่างเว้นแต่จะมีเวลาคงเหลือตามวาระการทำงานไม่ถึง
90 วัน ผู้ได้รับเลือกตั้งในการเลือกตั้งซ่อมตามวรรคต้นมีวาระการดำรงตำแหน่งเท่ากับเวลาที่เหลืออยู่ของวาระของผู้ที่ตนแทน</dt>

<dt>
มาตรา 86 ผู้สมัครรับเลือกตั้งสมาชิกสภานิสิต ต้องมีคุณสมบัติดังต่อไปนี้</dt>

<dt>
1. มีคะแนนสะสมไม่ต่ำกว่า 2.25</dt>

<dt>
2. ไม่เป็นนิสิตที่เคยถูกลงโทษทางวินัยนิสิต</dt>

<dt>
3. ไม่เป็นผู้ดำรงตำแหน่งในคณะกรรมการบริหาร</dt>

<dt>
มาตรา 87 ในการเลือกตั้งสมาชิกสภานิสิตแต่ละครั้ง ถ้าจำนวนผู้สมัครเข้ารับเลือกตั้งไม่ครบตามจำนวนสมาชิกสภานิสิตที่ต้องการให้ใช้วิธีลงคะแนนเสียงรับรอง</dt>

<dt>
มาตรา 88 การเลือกตั้งคณะกรรมการบริหาร ให้ดำเนินการพร้อมกันกับการเลือกตั้งสมาชิกสภานิสิตในมาตรา
80 และให้เป็นการเลือกตั้งทางตรงจากนิสิตทั้งปวง</dt>

<dt>
มาตรา 89 ผู้สมัครรับเลือกตั้งคณะกรรมการบริหาร ต้องมีคุณสมบัติดังต่อไปนี้</dt>

<dt>
1. ได้ศึกษาในมหาวิทยาลัยเกษตรศาสตร์มาแล้วไม่น้อยกว่า 3 ภาคการศึกษา</dt>

<dt>
2. มีคะแนนเฉลี่ยสะสมไม่ต่ำกว่า 2.25</dt>

<dt>
3. ไม่เป็นนิสิตที่เคยถูกลงโทษทางวินัยนิสิต</dt>

<dt>
4. ไม่เป็นผู้ดำรงตำแหน่งในสภานิสิต</dt>

<dt>
มาตรา 90 การสมัครรับเลือกตั้งเพื่อดำรงตำแหน่งในคณะกรรมการบริหารจะต้องเป็นไปตามเงื่อนไขในมาตรา
44 วรรคสอง และให้ถือว่าคณะบุคคลผู้สมัครที่ได้รับคะแนนนิยมสูงสุดเป็นคณะบุคคลที่ได้รับเลือกตั้งเป็นคณะกรรมการบริหาร</dt>

<dt>
กรณีที่บุคคลที่สมัครรับเลือกตั้งตามวรรคต้นมีเพียงคณะเดียว ให้ใช้วิธีลงคะแนนเสียงรับรองจากนิสิตทั้งปวง
ทั้งนี้จะต้องได้รับคะแนนเสียงรับรองไม่น้อยกวากึ่งหนึ่งของจำนวนนิสิตที่มาลงคะแนน
จึงจะถือได้ว่าได้รับเลือกตั้ง</dt>

<dt>
มาตรา 91 นิสิตที่จะย้ายไปเรียนที่วิทยาเขตกำแพงแสนในปีการศึกษาถัดไป ไม่มีสิทธิสมัครรับเลือกตั้งเป็นสมาชิกสภานิสิตที่วิทยาเขตบางเขน</dt>

<dt>
มาตรา 92 นิสิตมีสิทธิลงคะแนนเสียงเลือกตั้ง คณะกรรมการบริหารของวิทยาเขตที่ตนลงทะเบียนเรียนเท่านั้น</dt>

<center>
<dt>
<b>หมวด 9</b></dt></center>

<center>
<dt>
<b>วิทยาเขตกำแพงแสน</b></dt></center>

<dt>
มาตรา 93 ให้วิทยาเขตกำแพงแสนแยกการดำเนินกิจกรรมนิสิตออกจากวิทยาเขตบางเขนได้
แต่ทั้งสองวิทยาเขตจะต้องมีการประสานงานซึ่งกันและกันอย่างใกล้ชิด โดยสม่ำเสมอ</dt>

<dt>
มาตรา 94 ให้องค์การบริหารและสภานิสิตวิทยาเขตกำแพงแสน ร่วมกันดำเนินการร่างระเบียบการดำเนินกิจกรรมนิสิตสำหรับวิทยาเขตของตน
โดยให้สอดคล้องกับบทบัญญัติแห่งธรรมนูญนี้ ในกรณีที่ไม่สามารถปฏิบัติตามธรรมนูญนี้
ให้เสนออธิการบดีเพื่อขออนุมัติเป็นกรณีไป</dt>

<dt>
มาตรา 95 ตำแหน่งต่าง ๆ ในองค์การบริหารและสภานิสิตที่กำหนดไว้ในธรรมนูญนั้น
ให้วิทยาเขตกำแพงแสนเปลี่ยนแปลงได้ตามความเหมาะสม</dt>

<dt>
มาตรา 96 เงินบำรุงกิจกรรมนิสิต ซึ่งเรียกเก็บจากนิสิตที่ลงทะเบียนเรียนที่วิทยาเขตกำแพงแสน
ให้จัดไว้เพื่อเป็นเงินงบประมาณในการดำเนินกิจกรรมนิสิตที่วิทยาเขตกำแพงแสนโดยเฉพาะ</dt>

<center>
<dt>
<b>หมวด 10</b></dt></center>

<center>
<dt>
<b>ประชามติ</b></dt></center>

<dt>
มาตรา 97 ประชามติ คือ เสียงข้างมากที่ได้จากการลงคะแนนเสียงทั่วไปของนิสิตทั้งปวง</dt>

<dt>
มาตรา 98 การขอประชามติย่อมกระทำได้ในกรณีใดกรณีหนึ่ง หรือหลายกรณี ดังต่อไปนี้</dt>

<dt>
(1) เกิดข้อขัดแย้งอันสำคัญ</dt>

<dt>
(2) เมื่อต้องการให้สภานิสิตและองค์การบริหารดำเนินงานร่วมกัน</dt>

<dt>
(3) เมื่อสมาชิกสภานิสิตจำนวนไม่น้อยกว่า 2 ใน 3 ขององค์ประชุมเห็นชอบ</dt>

<dt>
(4) เมื่อนิสิตทั่วไปจำนวนไม่น้อยกว่าหนึ่งพันคนเข้าชื่อกันร้องขอ</dt>

<dt>
มาตรา 99 ก่อนการแสดงประชามติจะต้องมีการอภิปรายทั่วไปอย่างน้อย 1 ครั้ง และการลงคะแนนเสียงแสดงประชามติจะต้องดำเนินการภายใน
3 วัน หลังจากวันสุดท้ายของการเปิดอภิปรายทั่วไป</dt>

<dt>
มาตรา 100 ในการแสดงประชามติแต่ละครั้ง ให้ถือว่าเสียงข้างมากเป็นข้อตกลงที่ได้รับการยินยอมพร้อมใจจากนิสิตทั้งปวงและข้อขัดแย้งที่เกี่ยวข้องเป็นอันยุติโดยเสียงข้างมากนั้น</dt>

<center>
<dt>
<b>หมวด 11</b></dt></center>

<center>
<dt>
<b>บทเบ็ดเตล็ด</b></dt></center>

<dt>
มาตรา 101 การเสนอแก้ไขหรือเพิ่มเติมธรรมนูญนี้ จะกระทำได้เมื่อสมาชิกสภานิสิตเห็นชอบด้วยคะแนนเสียงไม่น้อยกวา
3 ใน 4 ขององค์ประชุม</dt>

<dt>
มาตรา 102 บทบัญญัติอื่นใดอันเกี่ยวข้องกับนิสิตที่ออกโดยองค์การนิสิต หากขัดแย้งต่อข้อบังคับนี้ให้ใช้ข้อบังคับนี้แทน</dt>

<dt>
มาตรา 103 ให้ประธานสภานิสิตเป็นผู้รับผิดชอบในการเสนอเพื่อขออนุมัติแต่งตั้งคณะกรรมาธิการหรือคณะกรรมการเพื่อดำเนินการยกร่าง
หรือแก้ไขระเบียบข้อบังคับเกี่ยวกับการเลือกตั้งทั่วไป ระเบียบข้อบังคับการประชุม
ระเบียบการแสดงประชามติ และระเบียบการบริหารงานต่าง ๆ ภายในหน่วยงานของตน
ให้สอดคล้องกับเจตจำนงแห่งธรรมนูญนี้ให้เห็นการเรียบร้อยภายใน 30 วัน นับแต่วันที่ข้อบังคับนี้มีผลใช้บังคับเกี่ยวกับการเลือกตั้งทั่วไป
ระเบียบข้อบังคับการประชุม ระเบียบการแสดงประชามติ และระเบียบการบริหารงานต่าง
ๆ ภายในหน่วยงานของตน ให้สอดคล้องกับเจตจำนงแห่งธรรมนูญนี้ ให้เห็นการเรียบร้อยภายใน
30 วัน นับแต่วันที่ข้อบังคับนี้มีผลใช้บังคับ</dt>

<center>
<dt>
<b>หมวด 12</b></dt></center>

<center>
<dt>
<b>บทเฉพาะกาล</b></dt></center>

<dt>
มาตรา 104 ให้ถือว่าการเลือกตั้งคณะกรรมการบริหารประจำปีการศึกษา 2533 - 34
ซึ่งได้รับความเห็นชอบจากอธิการบดีและได้ดำเนินการเสร็จสิ้นแล้วก่อนวันประกาศใช้ข้อบังคับนี้
เป็นการดำเนินการตามเจตนารมย์แห่งธรรมนูญนี้และผลการเลือกตั้งคณะกรรมการบริหารนับเป็นผลอันสมบูรณ์</dt>

<dt>
<font color="#008000">.</font></dt>

<center>
<dt>
ประกาศ ณ วันที่ 31 กรกฎาคม พ.ศ. 2533</dt></center>

<center>
<dt>
(ลงนาม) ประยูร จินดาประดิษฐ์</dt></center>

<center>
<dt>
(นายประยูร จินดาประดิษฐ์)</dt></center>

<center>
<dt>
นายกสภามหาวิทยาลัยเกษตรศาสตร์</dt></center>

<dt>

<hr size=1 width="100%"></dt>

</body>
</html>
