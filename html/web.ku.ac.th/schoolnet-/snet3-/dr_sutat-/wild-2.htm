<html>
<head>
<title>ส่งยานเก็บฝุ่นดาวหาง wild-2</title>
</head>
<body bgcolor=white>
<font face="cordia">
<center><img src="image/tt_wild-2.jpg" alt="ส่งยานเก็บฝุ่นดาวหาง wild-2"></center>

<center><img src="image/pic_wild2_1.jpg" vspace=15></center>
            
                    <dd>เมื่อ<wbr>ดาว<wbr>หาง  wild-2  ผ่าน "ใกล้<wbr><wbr>"  โลก<wbr>ใน<wbr>ระยะ  420  ล้าน<wbr>กิโลเมตร  ใน<wbr>เดือน<wbr>ธันวาคม<wbr>ของ<wbr>ปี  พ.ศ<wbr>.  2546  องค์<wbr>การ<wbr>บิน<wbr>และ<wbr>อวกาศ<wbr>ของ<wbr>สหรัฐ ฯ (nasa)  จะ<wbr>ส่ง<wbr>ยาน<wbr>อวกาศ<wbr>ชื่อ  stardust  ไป<wbr>เก็บ<wbr>ฝุ่น<wbr>และ<wbr>สะเก็ด<wbr>น้ำ<wbr>แข็ง<wbr>จาก<wbr>บริเวณ<wbr>ส่วน<wbr>หาง<wbr>ของ  wild-2  มา<wbr>วิเคราะห์<wbr>ใน<wbr>ห้อง<wbr>ทด<wbr>ลอง<wbr>บน<wbr>โลก<br>

                     <dd>stardust  มี<wbr>กำหนด<wbr>เดิน<wbr>ทางใน<wbr>เดือน<wbr>กุมภา<wbr>พันธ์  พ.ศ<wbr>.  2542  โดย<wbr>จะ<wbr>ใช้<wbr>เวลา<wbr>นาน  4  ปี  ใน<wbr>การ<wbr>เดิน<wbr>ทางสู่  wild-2  โครง<wbr>การ<wbr>นี้<wbr>เป็น<wbr>ครั้ง<wbr>แรก<wbr>ที่<wbr>มนุษย์<wbr>คิด<wbr>จะ<wbr>นำ<wbr>ส่วน<wbr>ประกอบ<wbr>ของ<wbr>ดาว<wbr>หาง<wbr>ใน<wbr>วิเคราะห์<wbr>บน<wbr>โลก  คำ<wbr>ตอบ<wbr>ที่<wbr>ได้<wbr>อาจ<wbr>จะ<wbr>ไข<wbr>ปัญหา<wbr>ลึก<wbr>ลับ<wbr>เกี่ยวกับกำเนิด<wbr>ของสุริยจักรวาล<wbr>และ<wbr>สิ่ง<wbr>มี<wbr>ชีวิต<wbr>บน<wbr>โลกได้<br>

                      <dd>ทั้ง<wbr>นี้<wbr>เพราะ<wbr>นัก<wbr>วิทยา<wbr>ศาสตร์<wbr>เชื่อ<wbr>ว่า  ดวง<wbr>อาทิตย์<wbr>และ<wbr>ดาว<wbr>เคราะห์<wbr>รวม<wbr>ทั้ง<wbr>ดาว<wbr>หาง<wbr>บาง<wbr>ดวง<wbr>ได้<wbr>ถือ<wbr>กำเนิด<wbr>มา<wbr>พร้อมๆ  กัน  เมื่อ<wbr>ประมาณ  4,500  ล้าน<wbr>ปี<wbr>ก่อน<wbr>นี้  และ<wbr>เหตุ<wbr>ผล<wbr>ที่<wbr>ดาว<wbr>เคราะห์<wbr>วง<wbr>นอก<wbr>อัน<wbr>ได้<wbr>แก่<wbr>ดาว<wbr>พฤหัสบดี  เสาร์  ยูเรนัส  และ<wbr>เนปจูน  มี<wbr>ขนาด<wbr>มโหฬาร<wbr>นั้น  เพราะ<wbr>ดาว<wbr>เคราะห์<wbr>กลุ่ม<wbr>นี้<wbr>ถูก<wbr>ดาว<wbr>หาง<wbr>จำนวน<wbr>มาก<wbr>พุ่ง<wbr>ชน<wbr>และ<wbr>ฝัง<wbr>ตัว  ดัง<wbr>นั้น<wbr>ดาว<wbr>เคราะห์<wbr>ยักษ์กลุมนี้<wbr>จึง<wbr>น่า<wbr>จะ<wbr>มี<wbr>องค์<wbr>ประกอบ<wbr>เช่น<wbr>เดียวกับดาว<wbr>หาง  แต่<wbr>สำหรับ<wbr>ดาว<wbr>เคราะห์<wbr>วง<wbr>ใน  เช่น  โลก  ดาว<wbr>อังคาร  พุธ  และ<wbr>ศุกร์  เมื่อ<wbr>ถูก<wbr>ดาว<wbr>หาง<wbr>ชน  ทำ<wbr>ให้<wbr>ความ<wbr>ร้อน<wbr>จาก<wbr>ดวง<wbr>อาทิตย์  น้ำ<wbr>แข็ง<wbr>และ<wbr>สาร<wbr>แข็ง<wbr>ต่างๆ  บน<wbr>ดาว<wbr>หาง<wbr>ระเหย<wbr>และ<wbr>ระเหิด<wbr>ไป<wbr>หมด<br>

                         <dd>การ<wbr>วิเคราะห์<wbr>ฝุ่น<wbr>และ<wbr>สะเก็ด<wbr>น้ำ<wbr>แข็ง<wbr>ของ wild-2  จะ<wbr>ทำ<wbr>ให้<wbr>นัก<wbr>วิทยา<wbr>ศาสตร์<wbr>ล่วง<wbr>รู้<wbr>เหตุ<wbr>การณ์  เมื่อสุริยจักรวาล<wbr>เริ่ม<wbr>ถือ<wbr>กำเนิด<wbr>ใหม่ๆ  ได้  เพราะ<wbr>องค์<wbr>ประกอบ<wbr>ต่างๆ  ของ<wbr>ดาว<wbr>หาง<wbr>ตั้ง<wbr>แต่<wbr>เมื่อ<wbr>ดาว<wbr>หาง<wbr>เริ่ม<wbr>อุบัติ<wbr>จาก<wbr>กลุ่ม<wbr>แก๊ส<wbr>ร้อน  จน<wbr>กระทั่ง<wbr>ถึง<wbr>ปัจจุบัน<wbr>จะ<wbr>ไม่<wbr>เปลี่ยน<wbr>แปลง<wbr>มาก  และ<wbr>หาก<wbr>มี<wbr>การ<wbr>ตรวจ<wbr>พบ<wbr>อินทรีย์โมเลกุล<wbr>ใน<wbr>ผง<wbr>ฝุ่น  นั่น<wbr>ก็<wbr>แสดง<wbr>ว่า  เวลา<wbr>ดาว<wbr>หาง<wbr>พุ่ง<wbr>ผ่าน<wbr>โลก  โมเลกุล<wbr>ชีวิต<wbr>ที่<wbr>ฝุ่น<wbr>อาจ<wbr>จะ<wbr>ตก<wbr>สู่<wbr>โลก  และ<wbr>ทำ<wbr>หน้า<wbr>ที่<wbr>จุด<wbr>ชนวน<wbr>การ<wbr>กำเนิด<wbr>ของ<wbr>สิ่ง<wbr>มี<wbr>ชีวิต<wbr>บน<wbr>โลก<wbr>ได้<br>

                    <dd>ตาม<wbr>ปกติ wild-2  จะ<wbr>โคจร<wbr>อยู่<wbr>ระหว่าง<wbr>ดาว<wbr>เคราะห์<wbr>วง<wbr>นอก  แต่<wbr>เมื่อ<wbr>มัน<wbr>โคจร<wbr>ผ่าน<wbr>ใกล้<wbr>ดาว<wbr>พฤหัสบดี  แรง<wbr>ดึง<wbr>ดูด<wbr>ที่<wbr>มหาศาล<wbr>ของ<wbr>ดาว<wbr>พฤหัสบดี<wbr>ได้<wbr>ดึง<wbr>รั้ง<wbr>ให้<wbr>วิถี<wbr>โคจร<wbr>ของ<wbr>มัน<wbr>เบี่ยง<wbr>คือ<wbr>พุ่ง<wbr>ผ่าน<wbr>ใกล้<wbr><wbr>โลก  อนึ่ง<wbr>ใน<wbr>การ<wbr>ส่ง<wbr>ยาน  stardust  ไป<wbr>เก็บ<wbr>ขยะ<wbr>อวกาศ<wbr>ใน<wbr>ครั้ง<wbr>นี้  d. brownlee  แห่<wbr>งม<wbr>หา<wbr>วิทยา<wbr>ลัย washington  ผู้<wbr>เป็น<wbr>หัว<wbr>หน้า<wbr>โครง<wbr>การ  ได้<wbr>กล่าว<wbr>ว่า  โครง<wbr>การ<wbr>สร้าง<wbr>ยาน<wbr>อวกาศ  stardust  มี<wbr>ราคา<wbr>ถูก  "เพียง<wbr><wbr>"  4,000  ล้าน<wbr>บาท  เท่า<wbr>นั้น<wbr>เอง  เพราะ  stardust  จะ<wbr>ใช้<wbr>วัสดุ<wbr>และ<wbr>อุปกรณ์<wbr>ต่างๆ  ที่<wbr>เคย<wbr>ถูก<wbr>ใช้<wbr>เป็น<wbr>ส่วน<wbr>ประกอบ<wbr>ของ<wbr>ยาน<wbr>อวกาศ<wbr>รุ่น<wbr>ก่อนๆ  แล้ว<wbr>ทั้ง<wbr>สิ้น<br>

<center><img src="image/pic_wild2_2.jpg" vspace=15></center>
                   <dd>หน้า<wbr>ที่<wbr>หลัก<wbr>ของ  stardust  คือ<wbr>เก็บ<wbr>ฝุ่น<wbr>ดาว<wbr>หาง  แต่<wbr>ใน<wbr>ขณะ<wbr>เดียว<wbr>กัน<wbr>มัน<wbr>ก็<wbr>ได้<wbr>รับ<wbr>การ<wbr>ออก<wbr>แบบ<wbr>ให้<wbr>เก็บ<wbr>ฝุ่น<wbr>ละออง<wbr>ต่างๆ  ใน<wbr>อวกาศ<wbr>ด้วย  กิจ<wbr>กรรม<wbr>นี้<wbr>เป็น<wbr>ภาระ<wbr>งาน<wbr>ที่<wbr>ยาก<wbr>ยิ่ง  เพราะ<wbr>ขณะ<wbr>ที่<wbr>ยาน<wbr>โคจร<wbr>เข้า<wbr>ใกล้<wbr>ดาว<wbr>หาง<wbr>นั้น  ยาน<wbr>มี<wbr>ความ<wbr>เร็ว<wbr>ประมาณ  6  กิโลเมตร<wbr><wbr>/วินาที  และ<wbr>ฝุ่น<wbr>ดาว<wbr>หาง<wbr>มี<wbr>ความ<wbr>เร็ว<wbr>ประมาณ  30  กิโลเมตร<wbr><wbr>/วินาที  ดัง<wbr>นั้น<wbr>ถึง<wbr>แม้<wbr>ว่า<wbr>ฝุ่น<wbr>จะ<wbr>มี<wbr>ขนาด<wbr>เล็ก<wbr>กว่า<wbr>เม็ด<wbr>ทราย<wbr>ก็<wbr>ตาม  แต่<wbr>เมื่อ<wbr>ฝุ่น<wbr>มี<wbr>ความ<wbr>เร็ว<wbr>สูง<wbr>มาก<wbr>เช่น<wbr>นี้  เวลา<wbr>มัน<wbr>ปะทะ<wbr>ยาน  ความ<wbr>ร้อน<wbr>ที่<wbr>เกิด<wbr>จาก<wbr>การ<wbr>เสียด<wbr>สี<wbr> จะ<wbr>ทำ<wbr>ให้<wbr>ฝุ่น<wbr>เปลี่ยน<wbr>รูป<wbr>ร่าง<wbr>และ<wbr>องค์<wbr>ประกอบ  หรือ<wbr>หาก<wbr>ความ<wbr>ร้อน<wbr>มี<wbr>มาก  ฝุ่น<wbr>อาจ<wbr>จะ<wbr>ระเหิด<wbr>ไป<wbr>ได้  นัก<wbr>วิทยา<wbr>ศาสตร์<wbr>จึง<wbr>ต้อง<wbr>ออก<wbr>แบบ<wbr>อุปกรณ์<wbr>เก็บ<wbr>ฝุ่น  โดย<wbr>เฉพาะ<wbr>โดย<wbr>อุปกรณ์<wbr>นี้<wbr>จะ<wbr>ทำ<wbr>หน้า<wbr>ที่<wbr>ลด<wbr>แรง<wbr>ปะทะ<wbr>ด้วย<wbr>การ<wbr>ใช้  aerogel   ซึ่ง<wbr>เป็น<wbr>สาร<wbr>แข็ง<wbr>ที่<wbr>มี  silicon  เป็น<wbr>องค์<wbr>ประกอบ  และ<wbr>มี<wbr>คุณสมบัติ<wbr>พิเศษ<wbr>คือ 
 เป็น<wbr>ฟอง<wbr>น้ำ<wbr>ที่<wbr>ยืด<wbr>หยุ่น<wbr>ได้<wbr>ดี  เพราะ 99  เปอร์เซ็นต์<wbr>ของ<wbr>ปริมาตร  aerogel  เป็น<wbr>ที่<wbr>ว่าง<wbr>อีก  1  เปอร์เซ็นต์<wbr>ที่<wbr>เหลือ<wbr>เป็น<wbr>เนื้อ<br>
<img src="image/pic_wild2_3.jpg" hspace=15 align=left>
                     <dd>stardust  จะ<wbr>ใช้  aerogel  ที่<wbr>มี<wbr>พื้น<wbr>ที่   1,000  ตา<wbr>ราง<wbr>เซนติเมตร  และ<wbr>หนา  3  เซนติเมตร  ติด<wbr>ตั้ง<wbr>บน<wbr>ยาน  เมื่อ<wbr>ฝุ่น<wbr>ดาว<wbr>หาง<wbr>ปะทะ aerogel  มัน<wbr>จะ<wbr>ฝัง<wbr>ตัว<wbr>ใน aerogel  การ<wbr>ที่<wbr>ฝุ่น<wbr>มี<wbr>โมเมนตัมมาก<wbr>จะ<wbr>ทำ<wbr>ให้<wbr>มัน<wbr>สามารถ<wbr>เจาะ<wbr>เนื้อ<wbr>ของ aerogel  ได้<wbr>ลึก  และ<wbr>เมื่อ  stardust  กลับ<wbr>สู่<wbr>โลก  นัก<wbr>วิทยา<wbr>ศาสตร์<wbr>จะ<wbr>ฉาย<wbr>แสง<wbr>เอกซเรย์<wbr>ไป<wbr>กระ<wbr>ทบ<wbr>อนุภาค<wbr>ที่<wbr>ฝัง<wbr>ลึก<wbr>ใน aerogel  ปฏิกิริยา<wbr>ระหว่าง<wbr>แสง<wbr>เอกซเรย์<wbr>และ<wbr>ฝุ่น<wbr>จะ<wbr>ปลด<wbr>ปล่อย<wbr>แสง<wbr>ความ<wbr>ยาว<wbr>คลื่น<wbr>ต่างๆ  ซึ่ง<wbr>เป็น<wbr>เอกลักษณ์<wbr>เฉพาะ<wbr>ที่<wbr>มี<wbr>ใน<wbr>ฝุ่น<wbr>นั้น<wbr>ออก<wbr>มา<br>

                   <dd>stardust  จะ<wbr>ถ่าย<wbr>ภาพ  wild-2  ใน<wbr>ระยะ<wbr>ใกล้  100  กิโลเมตร  และ<wbr>นัก<wbr>วิทยา<wbr>ศาสตร์<wbr>มี<wbr>ความ<wbr>หวัง<wbr>ว่า<wbr>ภาพ<wbr>ที่<wbr>ได้<wbr>จะ<wbr>ดี<wbr>กว่า<wbr>ภาพ<wbr>ที่<wbr>ยาน    giotto  ได้<wbr>เคย<wbr>ถ่าย<wbr>ภาพ<wbr>ของ<wbr>ดาว<wbr>หาง  halley  เมื่อ  10  ปี<wbr>ก่อน<wbr>นี้<wbr>มาก<br>

                   <dd>องค์<wbr>การ<wbr>อวกาศ<wbr>ของ<wbr>ยุโรป<wbr> ก็<wbr>มี<wbr>ความ<wbr>หวัง<wbr>ที่<wbr>จะ<wbr>อาศัย<wbr>ข้อ<wbr>มูล<wbr>ของ  stardust  ใน<wbr>การ<wbr>วาง<wbr>แผน<wbr>ส่ง<wbr>ยาน<wbr>อวกาศ  rosetta  ไป<wbr>ลง<wbr>บน<wbr>ดาว<wbr>หาง<wbr>ที่<wbr>จะ<wbr>โคจร<wbr>มา<wbr>ใกล้<wbr>โลก<wbr>ใน<wbr>ปี  พ.ศ<wbr>.  2555  อีก<wbr>ด้วย<wbr>ครับ<br>

</font>
<hr>
<table>
<tr>
<td width=300>
<font size=-1><i>
ที่มา : ดร.สุทัศน์ ยกส้าน<br> สถาบันส่งเสริมการสอนวิทยาศาสตร์และเทคโนโลยี (สสวท.)
</i></font>
</td>
<td width=100>
<a href="../page1_physics.htm"><center><img src="../image/rt_back.gif" border=no>
</td>
</table>
</body>
</html>
