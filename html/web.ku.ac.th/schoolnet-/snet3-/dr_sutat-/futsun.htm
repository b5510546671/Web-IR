<html>
<head>
<title>อนาคตของดวงอาทิตย์</title>
</head>
<body bgcolor=white>
<font face="cordia">
<center><img src="image/tt_eclipse.jpg" alt="อนาคตของดวงอาทิตย์"></center>
<center><img src="image/pic_futsun1.jpg" vspace=15></center>
                 <dd> โลก<wbr>อยู่<wbr>ห่าง<wbr>จาก<wbr>ดวง<wbr>อาทิตย์  149,598,023 กิโลเมตร  และ<wbr>โคจร<wbr>รอบ<wbr>ดวง<wbr>อาทิตย์<wbr>โดย<wbr>ใช้<wbr>เวลา<wbr>นาน  365.256366  วัน  ด้วย<wbr>ความ<wbr>เร็ว<wbr>โดย<wbr>เฉลี่ย  107,220  กิโลเมตร<wbr><wbr>/ชั่ว<wbr>โมง  เรา<wbr>รู้<wbr>ว่า<wbr>ดวง<wbr>อาทิตย์<wbr>ปัจจุบัน<wbr>หนัก  1.9889  x 1027  ตัน  ซึ่ง<wbr>คิด<wbr>เป็น  332,946  เท่า<wbr>ของ<wbr>โลก  เส้น<wbr>ผ่า<wbr>ศูนย์<wbr>กลาง<wbr>ของ<wbr>ดวง<wbr>อาทิตย์<wbr>ยาว  1,392,140  กิโลเมตร  และ<wbr>อุณหภูมิ<wbr>ที่<wbr>จุด<wbr>ศูนย์<wbr>กลาง<wbr>สูง<wbr>ถึง  15,430,000  องศา<wbr>เซลเซียส ใน<wbr>การ<wbr>เปล่ง<wbr>แสง<wbr>และ<wbr>ปลด<wbr>ปล่อย<wbr>พลัง<wbr>งาน<wbr>ความ<wbr>ร้อน  ดวง<wbr>อาทิตย์<wbr>ต้อง<wbr>เผา<wbr>ผลาญ<wbr>เชื้อ<wbr>เพลิง<wbr>ไฮโดรเจน<wbr>ที่<wbr>มัน<wbr>มี  วินาที<wbr>ละ  4  ล้าน<wbr>ตัน  นัก<wbr>วิทยา<wbr>ศาสตร์<wbr>คาด<wbr>การณ์<wbr>ว่า<wbr>ใน<wbr>อีก  5,000  ล้าน<wbr>ปี  ดวง<wbr>อาทิตย์<wbr>ของ<wbr>เรา<wbr>จะ<wbr>ดับ<br>

         <dd>นัก<wbr>วิทยา<wbr>ศาสตร์<wbr>ใคร่<wbr>รู้<wbr>ว่า<wbr> ใน<wbr>ขณะ<wbr>ที่<wbr>ดวง<wbr>อาทิตย์<wbr>ใกล้<wbr>จะ  "ดับ<wbr><wbr>"  นั้น<wbr>โลก<wbr>ของ<wbr>เรา<wbr>จะ<wbr>เปลี่ยน<wbr>แปลง<wbr>เช่น<wbr>ไร<br>

          <dd>ปฏิกิริยา<wbr>นิวเคลียร์<wbr>บน<wbr>ดวง<wbr>อาทิตย์<wbr>เกิด<wbr> เมื่อ<wbr>ไฮโดรเจน<wbr>ที่<wbr>อยู่<wbr>ใน<wbr>บริเวณ<wbr>แกน<wbr>ของ<wbr>ดวง<wbr>อาทิตย์<wbr> ถูก<wbr>หลอม<wbr>รวม<wbr>เป็น<wbr>ฮีเลียม  ดัง<wbr>นั้น<wbr>ที่<wbr>บริเวณ<wbr>แกน<wbr>ของ<wbr>ดวง<wbr>อาทิตย์<wbr> จะ<wbr>มี<wbr>ธาตุ<wbr>ฮีเลียม<wbr>สะ<wbr>สม<wbr>มาก<wbr>ขึ้นๆ  และ<wbr>บริเวณ<wbr>รอบ<wbr>แกน<wbr>จะ<wbr>มี<wbr>ไฮโดรเจน<wbr>น้อย<wbr>ลงๆ  ใน<wbr>ขณะ<wbr>ที่<wbr>เหตุ<wbr>การณ์<wbr>เช่น<wbr>นี้<wbr>กำลัง<wbr>ดำ<wbr>เนิน<wbr>การ  ดวง<wbr>อาทิตย์<wbr>ของ<wbr>เรา<wbr>ก็<wbr>กำลัง<wbr>เปลี่ยน<wbr>สภาพ<wbr>จาก<wbr>ดาว<wbr>เคราะห์<wbr>เหลือง  (yellow  dwarf)  ไป<wbr>สู่<wbr>ความ<wbr>เป็น<wbr>ดาว<wbr>ยักษ์<wbr>แดง  (red  giant)<br> 

                  <dd>นัก<wbr>ดารา<wbr>ศาสตร์<wbr>ได้<wbr>สังเกต<wbr>เห็น<wbr>ว่า  ดาว<wbr>ยักษ์<wbr>แดง<wbr>ที่<wbr>มี<wbr>น้ำ<wbr>หนัก<wbr>พอๆ  กับด<wbr>วง<wbr>อาทิตย์  ทุก<wbr>ดวง<wbr>มี<wbr>ขนาด<wbr>ใหญ่<wbr>กว่า<wbr>ดวง<wbr>อาทิตย์<wbr>มาก  ดาว<wbr>ยักษ์<wbr>แดง<wbr>บาง<wbr>ดวง<wbr>มี<wbr>รัศมี<wbr>ยาว<wbr>ถึง  150  ล้าน<wbr>กิโลเมตร  จึง<wbr>เป็น<wbr>ที่<wbr>คาด<wbr>หวัง<wbr>ว่า<wbr>วัน<wbr>หนึ่ง<wbr>ใน<wbr>อนาคต<wbr>ข้าง<wbr>หน้า  เมื่อ<wbr>ดวง<wbr>อาทิตย์<wbr>เป็น<wbr>ดาว<wbr>ยักษ์<wbr>แดง<wbr>ที่<wbr>สมบูรณ์  มัน<wbr>จะ<wbr>มี<wbr>ขนาด<wbr>ใหญ่<wbr>จน<wbr>โลก<wbr>ต้อง<wbr>ถูก<wbr>กลืน<wbr>ให้<wbr>เข้า<wbr>ไป<wbr>โคจร<wbr>อยู่<wbr>ภาย<wbr>ใน<wbr>มัน<wbr>ใน<wbr>ที่<wbr>สุด<br>

               <dd>แต่<wbr>เมื่อ<wbr>เร็วๆ  นี้  i. j. sackmann  แห่ง california  institute  of  technology และ<wbr>คณะ<wbr>ได้<wbr>ตี<wbr>พิมพ์<wbr>ผล<wbr>งาน<wbr>วิจัย<wbr>ใน<wbr>วาร<wbr>สาร  astrophysics  ระบุ<wbr>ว่า<wbr>เหตุ<wbr>การณ์<wbr> ที่<wbr>ดวง<wbr>อาทิตย์<wbr>จะ<wbr>มี<wbr>ขนาด<wbr>ใหญ่<wbr>จน<wbr>กลืน<wbr>โลก<wbr>เข้า<wbr>ไป<wbr>ภาย<wbr>ใน<wbr>นั้น  ไม่<wbr>มี<wbr>ทางเป็น<wbr>ไป<wbr>ได้<br>

<img src="image/pic_futsun2.jpg" vspace=10 hspace=15 align=left>
                 <dd>โดย sackmann  และ<wbr>คณะ<wbr>ยอม<wbr>รับ<wbr>ว่า  ดวง<wbr>อาทิตย์<wbr>จะ<wbr>มี<wbr>ขนาด<wbr>ใหญ่<wbr>ขึ้น<wbr>มาก<wbr>ใน<wbr>อนาคต  จน<wbr>สามารถ<wbr>กลืน<wbr>ดาว<wbr>พุธ<wbr> ที่<wbr>โคจร<wbr>อยู่<wbr>ใกล้<wbr>มัน<wbr>ที่<wbr>สุด<wbr> ให้<wbr>เข้า<wbr>ไป<wbr>อยู่<wbr>ใน<wbr>ตัว<wbr>มัน<wbr>ได้  แต่<wbr>ก่อน<wbr>ที่<wbr>โลก<wbr>จะ<wbr>ถูก<wbr>กลืน<wbr>ตาม<wbr>ไป<wbr>ด้วย<wbr>นั้น  ตัว<wbr>ดวง<wbr>อาทิตย์<wbr>เอง<wbr>ได้<wbr>สูญ<wbr>เสีย<wbr>น้ำ<wbr>หนัก<wbr>ไป<wbr>มาก  ดัง<wbr>นั้น  แรง<wbr>ดึง<wbr>ดูด<wbr>ระหว่าง<wbr>โลกกับด<wbr>วง<wbr>อาทิตย์<wbr> จะ<wbr>ลด<wbr>ลง<wbr>มาก  และ<wbr>เมื่อ<wbr>แรง<wbr>ดึง<wbr>ดูด<wbr>ลด<wbr>ลง  โลก<wbr>จะ<wbr>โคจร<wbr>ห่าง<wbr>จาก<wbr>ดวง<wbr>อาทิตย์<wbr>ออก<wbr>มา<wbr> โดย<wbr>รัศมี<wbr>วง<wbr>โคจร<wbr>ใหม่<wbr> ที่<wbr>ยาว<wbr>กว่า<wbr>รัศมี<wbr>วง<wbr>โคจร<wbr>ปัจจุบัน<wbr>มาก<br>

                <dd>sackmann  ได้<wbr>คำนวณ<wbr>พบ<wbr>ว่า  ใน<wbr>อีก 6,400  ล้าน<wbr>ปี  ดวง<wbr>อาทิตย์<wbr>จะ<wbr>ใช้<wbr>เชื้อ<wbr>เพลิง<wbr>นิวเคลียร์<wbr> ที่<wbr> ยัง<wbr>หลง<wbr>เหลือ<wbr>บน<wbr>ตัว<wbr>มัน<wbr>หมด  และ<wbr>ใน<wbr>อีก  3,000  ล้าน<wbr>ปี<wbr>ข้าง<wbr>หน้า<wbr>นับ<wbr>จาก<wbr>ปัจจุบัน  ดวง<wbr>อาทิตย์<wbr>จะ<wbr>สว่าง<wbr>ไสว<wbr>กว่า<wbr>ปัจจุบัน  33  เปอร์เซ็นต์  แต่<wbr>ถึง<wbr>แม้<wbr>อุณหภูมิ<wbr>ของ<wbr>ดวง<wbr>อาทิตย์<wbr>ใน<wbr>ขณะ<wbr>นั้น<wbr> จะ<wbr>สูง<wbr>กว่า<wbr>อุณหภูมิ<wbr>ปัจจุบัน<wbr>ไม่<wbr>มาก<wbr>ก็<wbr>ตาม  แต่<wbr>รัศมี<wbr>ของ<wbr>มัน<wbr>ขณะ<wbr>นั้น<wbr> จะ<wbr>มาก<wbr>กว่า<wbr>รัศมี<wbr>ปัจจุบัน<wbr>ถึง  13  เปอร์เซ็นต์<br>

               <dd> คณะ<wbr>นัก<wbr>วิจัย<wbr>ทีม<wbr>นี้<wbr>ยัง<wbr>ทำนาย<wbr>ว่า  ใน<wbr>อีก  4,000  ล้าน<wbr>ปี<wbr>ข้าง<wbr>หน้า<wbr>ปฏิกิริยา<wbr>นิวเคลียร์<wbr>ที่<wbr>ใช้<wbr>ไฮโดรเจน<wbr> เป็น<wbr>เชื้อ<wbr>เพลิง<wbr>จะ<wbr>หยุด  และ<wbr>ปฏิกิริยา<wbr>นิวเคลียร์<wbr>ที่<wbr>มี<wbr>การ<wbr>เผา<wbr>ผลาญ<wbr>ฮีเลียม<wbr>จะ<wbr>เกิด  ใน<wbr>ขณะ<wbr>นั้น<wbr>ดวง<wbr>อาทิตย์<wbr>จะ<wbr>มี<wbr>ขนาด<wbr>ใหญ่<wbr>เป็น  10  เท่า<wbr>ของ<wbr>ปัจจุบัน  และ<wbr>มี<wbr>สภาพ<wbr>เป็น<wbr>ดาว<wbr>ยักษ์<wbr>แดง<wbr>ที่<wbr>สมบูรณ์  โดย<wbr>มี<wbr>อุณหภูมิ<wbr>ที่<wbr>จุด<wbr>ศูนย์<wbr>กลาง<wbr>สูง<wbr>ถึง  100  ล้าน<wbr>องศา<wbr>เซลเซียส  และ<wbr>เมื่อ<wbr>น้ำ<wbr>หนัก<wbr>ของ<wbr>ดวง<wbr>อาทิตย์<wbr>ลด<wbr>ลง<wbr> ถึง  28  เปอร์เซ็นต์  รัศมี<wbr>วง<wbr>โคจร<wbr>ของ<wbr>โลก<wbr> จะ<wbr>เพิ่ม<wbr>ขึ้น 38  เปอร์เซ็นต์  จึง<wbr>เป็น<wbr>อัน<wbr>ว่า<wbr>โลก<wbr>ของ<wbr>เรา<wbr>ปลอด<wbr>ภัย<wbr> จาก<wbr>การ<wbr>ถูก<wbr>ดวง<wbr>อาทิตย์<wbr>กลืน<br>

          <dd>แต่<wbr>ดวง<wbr>อาทิตย์<wbr>จะ<wbr>ยัง<wbr>คง<wbr>สุก<wbr>สว่าง<wbr>มาก<wbr>ขึ้นๆ  เมื่อ<wbr>ดวง<wbr>อาทิตย์<wbr>สุก<wbr>สว่าง<wbr>กว่า<wbr>ปัจจุบัน 2,349  เท่า<wbr>และ<wbr>มี<wbr>ขนาด<wbr>ใหญ่<wbr>ครึ่ง<wbr>ฟ้า<wbr>เมื่อ<wbr>มอง<wbr>บน<wbr>โลก  ความ<wbr>ร้อน<wbr>อัน<wbr>มหาศาล<wbr>จาก<wbr>ดวง<wbr>อาทิตย์<wbr> จะ<wbr>ทำลาย<wbr>ชีวิต<wbr>ทุก<wbr>รูป<wbr>แบบ  และ<wbr>มหาสมุทร<wbr>จะ<wbr>แห้ง<wbr>ขอด  จาก<wbr>นั้น<wbr>ไป<wbr>อีก  160  ล้าน<wbr>ปี  ดวง<wbr>อาทิตย์<wbr>จะ<wbr>เย็น<wbr>ลงๆ  จน<wbr>กลาย<wbr>สภาพ<wbr>เป็น<wbr>ดาว<wbr>แคระ<wbr>ขาว (white  dwarf)  ใน<wbr>ที่<wbr>สุด<wbr><wbr>.......<br>

           <dd>sackmann  กับคณะ<wbr>ได้<wbr>หยุด<wbr>การ<wbr>ทำนาย<wbr>แล้ว<wbr> เมื่อ<wbr>ถึง<wbr>ขั้น<wbr>นี้<br>

            <dd> ก็<wbr>สม<wbr>ควร<wbr><wbr>...เพราะ<wbr>ถึง<wbr>ตอน<wbr>นั้น<wbr> การ<wbr>พูด<wbr>อะไรๆไป<wbr>ก็<wbr>ไม่<wbr>มี<wbr>มนุษย์<wbr>ใด<wbr>หลง<wbr>เหลือ<wbr> มา<wbr>ตรวจ<wbr>สอบ<wbr>ความ<wbr>ถูก<wbr>ต้อง<wbr>ครับ<br>
          
</font>
<hr>
<table>
<tr>
<td width=300>
<font size=-1><i>
ที่มา : ดร.สุทัศน์ ยกส้าน<br> สถาบันส่งเสริมการสอนวิทยาศาสตร์และเทคโนโลยี (สสวท.)
</i></font>
</td>
<td width=100>
<a href="../page1_physics.htm"><center><img src="../image/rt_back.gif" border=no>
</td>
</table>
</body>
</html>
