<html>
<head>
<title> </title>
</head>
<body bgcolor=white>
<font face="cordia">
<center><img src="image/tt_fast_lgt.jpg" alt="สัญญาณที่เร็วกว่าแสง"></center>

	<dd>กฏหลาย<wbr>กฏของ<wbr>วิชา<wbr>ฟิสิกส์<wbr>มี<wbr>ถ้อย<wbr>แถลง<wbr> ลักษณะ<wbr>สั่ง<wbr>ห้าม<wbr>คล้าย<wbr>ศีล<wbr>ใน<wbr>พุทธ<wbr>ศาสนา เช่น เรา<wbr>มีกฏของ<wbr>วิชา<wbr>ความ<wbr>ร้อน<wbr>ที่<wbr>แถลง<wbr>ว่า  เรา<wbr>ไม่<wbr>สามารถ<wbr>จะ<wbr>ลด<wbr>อุณหภูมิ<wbr>ของ<wbr>สสาร<wbr>ใด ๆ ให้<wbr>ต่ำ<wbr>กว่า –<wbr>273 องศา<wbr>เซลเซียส<wbr>ได้   และ<wbr>ไม่<wbr>มี<wbr>ใคร<wbr>สามารถ<wbr>สร้างเครื่องจักร<wbr>กล<wbr> ที่<wbr>ทำ<wbr>งาน<wbr>ได้<wbr>อย่าง<wbr>มี<wbr>ประสิทธิภาพ 100 % เต็ม<wbr>เป็น<wbr>ต้น หลัก<wbr>การ<wbr>ที่<wbr>สำคัญ<wbr>มาก<wbr>ที่<wbr>สุด<wbr> หลัก<wbr>การ<wbr>หนึ่ง<wbr>ของ<wbr>วิชา<wbr>กล<wbr>ศาสตร์ควอนตัม คือ เรา<wbr>ไม่<wbr>สามารถ<wbr>จะ<wbr>วัด<wbr>ตำแหน่ง<wbr>และ<wbr>ความ<wbr>เร็ว<wbr> ของ<wbr>อนุภาค<wbr>ใด ๆ พร้อม<wbr>กัน<wbr>ได้<wbr>อย่าง<wbr>ไม่<wbr>ผิด<wbr>พลาด<wbr>เลย einstein เอง<wbr>ก็<wbr>ได้<wbr>ตั้งกฏห้าม<wbr>ข้อ<wbr>หนึ่ง<wbr>ว่า ไม่<wbr>มี<wbr>อะไร<wbr>เคลื่อน<wbr>ที่<wbr>ได้<wbr>เร็ว<wbr>กว่า<wbr>แสง<br>

	<dd>กฏต่าง ๆ ที่<wbr>ยก<wbr>มา<wbr>เป็น<wbr>ตัว<wbr>อย่าง<wbr>นี้ แสดง<wbr>ให้<wbr>เห็น<wbr>และ<wbr>เข้า<wbr>ใจ<wbr>ใน<wbr>ความ<wbr>สามารถ<wbr> ที่<wbr>ต่ำ<wbr>ต้อย<wbr>ของ<wbr>มนุษย์<wbr>ว่า ใน<wbr>บาง<wbr>ประเด็น<wbr> มนุษย์<wbr>ไม่<wbr>มี<wbr>โอกาส<wbr>จะ<wbr>เอา<wbr>ชนะ<wbr>ธรรม<wbr>ชาติ<wbr>ได้<wbr>เลย<br>

	<dd>แต่<wbr>เมื่อ<wbr>ต้น<wbr>ปี นี้ g.c. hegerfeldt แห่<wbr>งม<wbr>หา<wbr>วิทยา<wbr>ลัย gottingen ใน<wbr>ประเทศ<wbr>เยอ<wbr>รมนี ได้<wbr>คำนวณ<wbr>พบ<wbr>ว่า อะตอม<wbr>สอง<wbr>อะตอม<wbr>ไม่<wbr>ว่า<wbr>จะ<wbr>อยู่<wbr>ใกล้ – ไกล<wbr>กัน<wbr>สัก<wbr>เพียง<wbr>ใด<wbr>ก็<wbr>ตาม สามารถ<wbr>ส่ง<wbr>สัญญาณ<wbr>ติด<wbr>ต่อ<wbr>กัน<wbr> ได้<wbr>ด้วย<wbr>ความ<wbr>เร็ว<wbr>ที่<wbr>เร็ว<wbr>กว่า<wbr>แสง<br>

	<dd>ใน<wbr>วาร<wbr>สาร physical  review  letters ซึ่ง<wbr>เป็น<wbr>วาร<wbr>สาร<wbr>ที่<wbr>สำคัญ<wbr>สุด ๆ ใน<wbr>ยุทธ<wbr>จักร<wbr>ฟิสิกส์<wbr>ประจำ<wbr>เดือน<wbr>มกราคม   hegerfeldt ได้<wbr>แสดง<wbr>ให้<wbr>ทุก<wbr>คน<wbr>ประจักษ์<wbr>ใน<wbr>ความ "ประหลาด<wbr><wbr>" ของ<wbr>เหตุ<wbr>การณ์<wbr>นั้น ซึ่ง<wbr>ขัด<wbr>แย้งกับความ<wbr>เชื่อ<wbr>ดั้งเดิม และ<wbr>สามัญ<wbr>สำนึก<wbr>อย่าง<wbr>สิ้น<wbr>เชิง<br>

	<dd>ใน<wbr>อดีต<wbr>เมื่อ<wbr>ประมาณ 10 ปี<wbr>มา<wbr>แล้ว  a.aspect นัก<wbr>ฟิสิกส์<wbr>ชาว<wbr>ฝรั่งเศส<wbr>ได้<wbr>เคย<wbr>ทด<wbr>ลอง<wbr> ให้<wbr>นัก<wbr>วิทยา<wbr>ศาสตร์<wbr>ทุก<wbr>คน<wbr>เห็น<wbr>อย่าง<wbr>ชัด<wbr>เจน<wbr>ว่า เวลา<wbr>อะตอม<wbr>ปลด<wbr>ปล่อย<wbr>อนุภาค<wbr>แสง (photon) ออก<wbr>มา 2 ตัว<wbr> ให้<wbr>อนุภาค<wbr>ทั้ง<wbr>สอง<wbr>นั้น<wbr>พุ่ง<wbr>ไป<wbr>ใน<wbr>ทิศ<wbr>ตรง<wbr>กัน<wbr>ข้าม อนุภาค<wbr>แสง<wbr>ทั้ง<wbr>สอง<wbr>จะ<wbr>ยัง<wbr>คง<wbr>สภาพ<wbr> เสมือน<wbr>ว่า<wbr>มี<wbr>สาย<wbr>สัมพันธ์<wbr>โยง<wbr>ใย<wbr>ถึง<wbr>กัน<wbr>ตลอด<wbr>ไป ไม่<wbr>ว่า<wbr>มัน<wbr>จะ<wbr>อยู่<wbr>ไกล<wbr>ถึง<wbr>คน<wbr>ละ<wbr>ขอบ<wbr>ของ<wbr>จักรวาล<wbr> ก็<wbr>ตาม เพราะ<wbr>เวลา aspect ทด<wbr>ลอง<wbr>วัด<wbr>คุณสมบัติ<wbr>ของ<wbr>อนุภาค<wbr>แสง<wbr>ตัว<wbr>หนึ่ง การ<wbr>วัด<wbr>ของ<wbr>เขา<wbr>มี<wbr>ผล<wbr>กระ<wbr>ทบ<wbr> ต่อ<wbr>อนุภาค<wbr>อีก<wbr>ตัว<wbr>หนึ่ง<wbr>ทัน<wbr>ที<wbr>ทัน<wbr>ใด และ<wbr>ความ<wbr>เร็ว<wbr>ของ<wbr>การ<wbr>รบ<wbr>กวน<wbr>นั้น<wbr>พุ่ง<wbr>ไป<wbr> ด้วย<wbr>ความ<wbr>เร็ว<wbr>ที่<wbr>สูง<wbr>กว่า<wbr>แสง<br>

	<dd>นี่<wbr>คือ<wbr>ความ<wbr>จริง<wbr>สำหรับ<wbr>อนุภาค<wbr>แสง<wbr> และ<wbr>สำหรับ<wbr>กรณี<wbr>อะตอม<wbr>สอง<wbr>ตัว<wbr>ที่<wbr>อยู่<wbr>ห่าง<wbr>กัน hegerfeldtได้<wbr>คำนวณ<wbr>พบ<wbr>ว่า เมื่อ<wbr>อะตอม<wbr>ตัว<wbr>หนึ่ง<wbr>สลาย<wbr>ตัว<wbr> โดย<wbr>การ<wbr>ปลด<wbr>ปล่อย<wbr>อนุภาค<wbr>แสง<wbr>ออก<wbr>มา อะตอม<wbr>ตัว<wbr>ที่<wbr>สอง<wbr>ซึ่ง<wbr>อยู่<wbr>ห่าง<wbr>ไกล<wbr>ออก<wbr>ไป มี<wbr>โอกาส<wbr>จะ<wbr>รับ<wbr>อนุภาค<wbr>แสง<wbr>นั้น<wbr>ไป<wbr>อย่าง<wbr>ทัน<wbr>ที<wbr>ทัน<wbr>ใด  หรือ<wbr>กล่าว<wbr>อีก<wbr>นัย<wbr>หนึ่ง<wbr>ได้<wbr>ว่า อะตอม<wbr>ตัว<wbr>ที่<wbr>สอง "เห็น<wbr><wbr>" เหตุ<wbr>การณ์<wbr>เปลี่ยน<wbr>แปลง<wbr>ใน<wbr>อะตอม<wbr>ตัว<wbr>แรก ก่อน<wbr>ที่<wbr>อนุภาค<wbr>แสง<wbr>จาก<wbr>ตัว<wbr>แรก<wbr> จะ<wbr>เดิน<wbr>ทางมา<wbr>ถึง<wbr>มัน<wbr>เสีย<wbr>อีก<br>

	<dd>คำ<wbr>อธิบาย<wbr>ของ<wbr>เหตุ<wbr>การณ์ "แปลก<wbr>แต่<wbr>จริง<wbr><wbr>" เรื่อง<wbr>นี้<wbr>มี<wbr>ว่า<br>

	<dd>ใน<wbr>โลก<wbr>แห่งความ<wbr>เป็น<wbr>จริง<wbr>นั้น อนุภาค<wbr>ทุก<wbr>ตัว สสาร<wbr>ทุก<wbr>ชนิด<wbr>ไม่<wbr>เคย<wbr>ตก<wbr>อยู่<wbr>ใน<wbr>สภาพ<wbr>โดด<wbr>เดี่ยว<wbr> หรือ<wbr>เป็น<wbr>อิสระ<wbr>แท้<wbr>จริง<wbr> โดย<wbr>ไม่<wbr>แวะ<wbr>ข้อง<wbr>ยุ่งเกี่ยวกับสสาร<wbr>อื่น<wbr>ใด<wbr>เลย   ทั้ง<wbr>นี้<wbr>เพราะ<wbr>สสาร<wbr>ทุก<wbr>ชนิด<wbr>มี<wbr>คุณสมบัติ<wbr>เป็น<wbr>ได้<wbr>ทั้ง<wbr>คลื่น<wbr>และ<wbr>อนุภาค  อะตอม<wbr>ซึ่ง<wbr>เป็น<wbr>สสาร<wbr>ชนิด<wbr>หนึ่ง<wbr> จึง<wbr>สามารถ<wbr>แพร่<wbr>กระจาย<wbr>คลื่น<wbr>ของ<wbr>มัน<wbr>ไป<wbr>ได้<wbr> ทุก<wbr>หน<wbr>แห่งใน<wbr>จักรวาล โดย<wbr>โอกาส<wbr>การ<wbr>พบ<wbr>เห็น<wbr>คลื่น<wbr>ของ<wbr>อะตอม<wbr>ตัว<wbr>นั้น<wbr> จะ<wbr>มาก<wbr>หรือ<wbr>จะ<wbr>น้อย<wbr>ก็<wbr>ขึ้นกับระยะ<wbr>ทาง เมื่อ<wbr>เป็น<wbr>เช่น<wbr>นี้ อะตอม<wbr>ทั้ง<wbr>สอง<wbr>ถึง<wbr>แม้<wbr>จะ<wbr>อยู่<wbr>ห่าง<wbr>กัน แต่<wbr>ก็<wbr>มี<wbr>คลื่น<wbr>สอง<wbr>คลื่น<wbr>ซ้อน<wbr>เหลื่อม<wbr>กัน  ดัง<wbr>นั้น<wbr>เมื่อ<wbr>เกิด<wbr>การ<wbr>เปลี่ยน<wbr>แปลง<wbr>ใด ๆ ใน<wbr>อะตอม<wbr>ตัว<wbr>ที่<wbr>หนึ่ง สถาน<wbr>การณ์<wbr>ที่<wbr>มัน<wbr>ซ้อน<wbr>ทับ<wbr>กัน อยู่<wbr>จะ<wbr>ทำ<wbr>ให้<wbr>อะตอม<wbr>ตัว<wbr>ที่<wbr>สอง "รู้<wbr>สึก<wbr><wbr>" ถึง<wbr>การ<wbr>เปลี่ยน<wbr>แปลง<wbr>ได้<wbr>อย่าง<wbr>ทัน<wbr>ที<wbr>ทัน<wbr>ใด และ "ความ<wbr>รู้<wbr>สึก<wbr><wbr>" นี้<wbr>สามารถ<wbr>เดิน<wbr>ทางได้<wbr>ด้วย<wbr>ความ<wbr>เร็ว<wbr>ที่<wbr>เร็ว<wbr>กว่า<wbr>แสง<br>

	<dd>สัจจธรรม<wbr>ของ<wbr>เรื่อง<wbr>นี้<wbr>มี<wbr>ว่า อนุภาค<wbr>จะ<wbr>อยู่<wbr>อย่าง<wbr>โดด<wbr>เดี่ยว<wbr>ใน<wbr>จักรวาล<wbr>ไม่<wbr>ได้<wbr>ฉัน<wbr>ใด คน<wbr>เรา<wbr>จะ<wbr>อยู่<wbr>คน<wbr>เดียว<wbr>ใน<wbr>โลก<wbr>ก็<wbr>ไม่<wbr>ได้<wbr>ฉัน<wbr>นั้น เรา<wbr>เป็น<wbr>องค์<wbr>ประกอบ<wbr>หนึ่ง<wbr>ของ<wbr>สังคม<wbr>รอบ<wbr>ข้าง และ<wbr>สังคม<wbr>รอบ<wbr>ตัว<wbr>เรา<wbr>ก็<wbr>เป็น<wbr>องค์<wbr>ประกอบ<wbr>ของ<wbr>เรา ผล<wbr>กระ<wbr>ทบ<wbr>ใด ๆ ที่<wbr>เกิด<wbr>ขึ้นกับเรา สังคม<wbr>รอบ<wbr>ข้าง<wbr>จะ<wbr>รู้<wbr>สึก<wbr>และ<wbr>ผล<wbr>กระ<wbr>ทบ<wbr>ใด ๆ ที่<wbr>เกิด<wbr>ขึ้น<wbr>ใน<wbr>สังคม  เรา<wbr>ก็<wbr>รู้<wbr>สึก<wbr>เช่น<wbr>กัน แต่<wbr>ความ<wbr>รู้<wbr>สึก<wbr>นั้น<wbr>อาจ<wbr>จะ<wbr>เดิน<wbr>ทางด้วย<wbr>ความ<wbr>เร็ว<wbr>ที่<wbr>ช้า<wbr>กว่า<wbr>ความ<wbr>เร็ว<wbr>แสง<wbr>ครับ<br>

</font>
<hr>
<table>
<tr>
<td width=300>
<font size=-1><i>
ที่มา : ดร.สุทัศน์ ยกส้าน<br> สถาบันส่งเสริมการสอนวิทยาศาสตร์และเทคโนโลยี (สสวท.)
</i></font>
</td>
<td width=100>
<a href="../page1_physics.htm"><center><img src="../image/rt_back.gif" border=no>
</td>
</table>

</body>
</html>