<html>
<head>
<title> </title>
</head>
<body bgcolor=white>
<font face="cordia">
<center><img src="image/tt_diamond.jpg" alt="อะไรแข็งกว่าเพชร"></center>
	<dd>เพชร<wbr>ได้<wbr>รับ<wbr>การ<wbr>ยก<wbr>ย่อง<wbr>ว่า<wbr>เป็น<wbr>อัญมณี<wbr>ที่<wbr>มี<wbr>ค่า<wbr>ควร<wbr>เมือง<wbr>มา<wbr>นาน<wbr>หลาย<wbr>พัน<wbr>ปี<wbr>แล้ว กษัตริย์<wbr>ใน<wbr>สมัย<wbr>โบราณ<wbr>นิยม<wbr>ประดับเครื่องทรง<wbr>ด้วย<wbr>เพชร  เพราะ<wbr>ถือ<wbr>ว่า<wbr>เพชร<wbr>เป็น<wbr>สัญลักษณ์<wbr>ของ<wbr>การ<wbr>มี<wbr>อำนาจ  และ<wbr>วาสนา  คน<wbr>ยุโรป<wbr>สมัย<wbr>กลาง<wbr>เชื่อ<wbr>ว่า<wbr>เพชร<wbr>เป็น<wbr>วัตถุ<wbr>มงคล<wbr>ที่<wbr>สามารถ<wbr>ขจัด<wbr>ปัด<wbr>เป่า<wbr>ภัย<wbr>อันตราย<wbr>จาก<wbr>ภู<wbr>ติ<wbr>ผี<wbr>ปีศาจ<wbr>ทั้ง<wbr>หลาย<wbr>ทั้ง<wbr>ปวง<wbr>ได้  พระ<wbr>นาง mary แห่งสกอตแลนด์ ทรง<wbr>สวม<wbr>แหวน<wbr>เพชร เพราะ<wbr>พระ<wbr>นาง<wbr>ทรง<wbr>เชื่อ<wbr>ว่า เพชร<wbr>จะ<wbr>ช่วย<wbr>ให้<wbr>พระ<wbr>นาง<wbr>ปลอด<wbr>ภัย<wbr>จาก<wbr>การ<wbr>ถูก<wbr>ลอบ<wbr>ปลง<wbr>พระ<wbr>ชนม์ (แต่<wbr>แหวน<wbr>เพชร<wbr>วง<wbr>นั้น<wbr>ก็<wbr>มิ<wbr>ได้<wbr>ช่วย<wbr>ให้<wbr>นาง<wbr>รอด<wbr>พ้น<wbr>จาก<wbr>การ<wbr>ตัด<wbr>สิน<wbr>ประ<wbr>หาร<wbr>ชีวิต<wbr>โดย<wbr>พระ<wbr>นาง elizabeth ที่ 1 แห่งอังกฤษ)  ใน<wbr>สมัย<wbr>คริสต์<wbr>ศต<wbr>วรรษ<wbr>ที่ 14  ผู้<wbr>คน<wbr>เชื่อ<wbr>ว่า เพชร<wbr>มี<wbr>เพศ คือ<wbr>เพศ<wbr>ผู้กับเพศ<wbr>เมีย หาก<wbr>เรา<wbr>นำ<wbr>เพชร<wbr>มา<wbr>อยู่<wbr>รวม<wbr>กัน<wbr>จะ<wbr>มี<wbr>ลูก<wbr>เพชร<wbr>เกิด<wbr>ขึ้น และ<wbr>การ<wbr>ได้<wbr>เห็น<wbr>เพชร<wbr>ก่อน<wbr>ออก<wbr>เดิน<wbr>ทาง จะ<wbr>นำ<wbr>โชค<wbr>ลาภ<wbr>มา<wbr>ให้ เป็น<wbr>ต้น<br>

	<dd>มา<wbr>ถึง<wbr>สมัย<wbr>ปัจจุบัน เพชร<wbr>เป็น<wbr>สัญลักษณ์<wbr>สากล<wbr>ที่<wbr>ใช้<wbr>ใน<wbr>พิธี<wbr>หมั้น เป็นเครื่องหมาย<wbr>แสดง<wbr>ความ<wbr>จริง<wbr>ใจ<wbr>และ<wbr>ความ<wbr>เสมอ<wbr>ต้น<wbr>เสมอ<wbr>ปลาย<wbr>ของ<wbr>ผู้<wbr>ให้<br>
	<dd>เรา<wbr>สามารถ<wbr>พบ<wbr>เพชร<wbr>ได้<wbr>ใน<wbr>ทุก<wbr>หน<wbr>ทุก<wbr>แห่<wbr>งบนโลก<wbr>และ<wbr>บาง<wbr>ครั้ง<wbr>เรา<wbr>ก็<wbr>ได้<wbr>เพชร<wbr>จาก<wbr>อุ<wbr>กา<wbr>บาต<wbr>นอก<wbr>โลก ใน<wbr>ปี พ.ศ<wbr>. 2409  ได้<wbr>มี<wbr>การ<wbr>พบ<wbr>เพชร<wbr>ที่<wbr>เมือง kimberley ใน<wbr>ประเทศ<wbr>แอฟริ<wbr>กา<wbr>ใต้  และ<wbr>นับ<wbr>แต่<wbr>ปี<wbr>นั้น<wbr>เป็น<wbr>ต้น<wbr>มา<wbr>อุตสาหกรรม<wbr>เพชร<wbr>ก็<wbr>เจริญ<wbr>รุ่ง<wbr>เรือง<wbr>มา<wbr>จน<wbr>ทุก<wbr>วัน<wbr>นี้<br>
	<dd>เพชร<wbr>สี<wbr>ฟ้า<wbr>ขาว<wbr>เป็น<wbr>เพชร<wbr>ที่<wbr>มี<wbr>ผู้<wbr>คน<wbr>ต้อง<wbr>การ<wbr>ใช้<wbr>มาก<wbr>ที่<wbr>สุด ความ<wbr>ต้อง<wbr>การ<wbr>เพชร<wbr>ได้<wbr>เพิ่ม<wbr>ขึ้น<wbr>ทุก<wbr>ปี          จน<wbr>เกิน<wbr>ความ<wbr>สามารถ<wbr>ใน<wbr>การ<wbr>หา<wbr>ได้<wbr>จาก<wbr>ธรรม<wbr>ชาติ เช่น<wbr>เรา<wbr>ต้อง<wbr>ใช้<wbr>เพชร<wbr>ใน<wbr>การ<wbr>เคลือบ<wbr>หน้า<wbr>ต่าง<wbr>ดาว<wbr>เทียม ใช้<wbr>ใน<wbr>การ<wbr>ตัด<wbr>โลหะ  ใช้<wbr>ฉาบ<wbr>เตา<wbr>ปฏิกรณ์<wbr>ปรมาณู ฯลฯ  เพราะ<wbr>เพชร<wbr>มี<wbr>ความ<wbr>สามารถ<wbr>ใน<wbr>การ<wbr>ตัด<wbr>หรือ<wbr>ขัด<wbr>วัตถุ<wbr>อื่น ๆ และ<wbr>สามารถ<wbr>นำ<wbr>ความ<wbr>ร้อน<wbr>ได้<wbr>ดี   มัน<wbr>จึง<wbr>เหมาะ<wbr>สำหรับ<wbr>การ<wbr>นำ<wbr>มา<wbr>ใช้<wbr>ใน<wbr>ชิ้น<wbr>ส่วน<wbr>ของ<wbr>วง<wbr>จร<wbr>อิเล็กทรอนิกส์  เมื่อ<wbr>เพชร<wbr>ถูก<wbr>ราด<wbr>ด้วย<wbr>กรด<wbr>หรือ<wbr>ด่าง มัน<wbr>จะ<wbr>ไม่<wbr>แสดง<wbr>ปฏิกิริยา<wbr>เคมี<wbr>ใด ๆ และ<wbr>หาก<wbr>เรา<wbr>ทำ<wbr>ให้<wbr> อุณหภูมิ<wbr>ของ<wbr>เพชร<wbr>สูง<wbr>ถึง 700<sup>o</sup>c   มัน<wbr>จึง<wbr>ลุก<wbr>ไหม้<wbr>เป็น<wbr>ก๊าซ<wbr>คาร์บอนไดออกไซด์  ดัง<wbr>นั้น<wbr>เรา<wbr>จะ<wbr>ใช้<wbr>เพชร<wbr>ตัด<wbr>เหล็ก<wbr>กล้า<wbr>ไม่<wbr>ได้   แต่<wbr>กรณี<wbr>ของ<wbr>เพชร<wbr>ตัด<wbr>เพชร<wbr>นั้น โอเค ด้วย<wbr>ประการ<wbr>ทั้ง<wbr>ปวง<br>

	<dd>นับ<wbr>เป็น<wbr>เวลา<wbr>หลาย<wbr>ร้อย<wbr>ปี<wbr>แล้ว<wbr>ที่<wbr>เรา<wbr> เชื่อ<wbr>ว่า<wbr>ไม่<wbr>มี<wbr>อะไร<wbr>ใน<wbr>โลก<wbr>จะ<wbr>แข็ง<wbr>เท่า<wbr>เพชร  แต่<wbr>ขณะ<wbr>นี้<wbr>นัก<wbr>วิทยา<wbr>ศาสตร์<wbr>กำลัง<wbr>พยายาม<wbr>สังเคราะห์<wbr>สาร<wbr> ชนิด<wbr>ใหม่<wbr>ที่<wbr>ไม่<wbr>เป็น<wbr>สนิม ที่<wbr>ทน<wbr>ความ<wbr>ร้อน<wbr>ได้<wbr>ดี และ<wbr>ที่<wbr>สุด<wbr>ของ<wbr>ที่<wbr>สุด<wbr>คือ ที่<wbr>แข็ง<wbr>กว่า<wbr>เพชร และ<wbr>หาก<wbr>ทำ<wbr>ได้ คุณ<wbr>ประ<wbr>โยชน์<wbr>นา<wbr>นับ<wbr>ปการ<wbr> ก็<wbr>จะ<wbr>เกิด<wbr>ขึ้น<wbr>ทัน<wbr>ที<br>

	<dd>ใน<wbr>สภาพ<wbr>ความ<wbr>เป็น<wbr>จริง<wbr>นั้น ความ<wbr>แข็ง<wbr>ของ<wbr>สาร<wbr>ใด ๆ ก็<wbr>ตาม  นอก<wbr>จาก<wbr>จะ<wbr>ขึ้นกับความ<wbr>หนา<wbr>แน่น<wbr> ใน<wbr>การ<wbr>เรียง<wbr>ตัว<wbr>ของ<wbr>อะตอม<wbr>ของ<wbr>สาร<wbr>นั้น<wbr>แล้ว  ยัง<wbr>ขึ้น<wbr>อยู่กับแรง<wbr>ดึง<wbr>ดูด<wbr>ระหว่าง<wbr>อะตอม<wbr>เหล่า<wbr>นั้น<wbr>ด้วย  หาก<wbr>อะตอม<wbr>เรียง<wbr>กัน<wbr>อยู่<wbr>อย่าง<wbr>หนา<wbr>แน่น  และ<wbr>มี<wbr>แรง<wbr>ดึง<wbr>ดูด<wbr>ระหว่าง<wbr>กัน<wbr>มาก สาร<wbr>นั้น<wbr>ก็<wbr>จะ<wbr>แข็ง เพชร<wbr>ธรรม<wbr>ชาติ<wbr>มี<wbr>ลักษณะ<wbr>โครง<wbr>สร้าง<wbr>ของ<wbr>อะตอม<wbr> เป็น<wbr>ดัง<wbr>ที่<wbr>ว่า<wbr>นี้<br>

	<dd>ดัง<wbr>นั้น<wbr>หลัก<wbr>การ<wbr>ใน<wbr>การ<wbr>ทำ<wbr>สารซูเปอร์ที่<wbr>แข็ง<wbr>คือ  เรา<wbr>ต้อง<wbr>จัด<wbr>ให้<wbr>อะตอม<wbr>ของ<wbr>สาร<wbr>นั้น<wbr>อยู่<wbr>ใกล้<wbr>กัน<wbr>มาก จน<wbr>ทำ<wbr>ให้<wbr>อะตอม<wbr>เหล่า<wbr>นั้น<wbr> สามารถ<wbr>ใช้<wbr>อิเล็กตรอน<wbr>ร่วม<wbr>กัน<wbr>ได้ a. liu และ m. cohen แห่<wbr>งม<wbr>หา<wbr>วิทยา<wbr>ลัย california  ที่  berkeley  สหรัฐ<wbr>อเมริกา<wbr>คำนวณ<wbr>พบ<wbr>ว่า สาร<wbr>ประกอบ<wbr>ของ<wbr>คาร์บอน และ<wbr>ไนโตรเจน คือ c<sub>3</sub>n<sub>4</sub>  (carbon nitride) น่า<wbr>จะ<wbr>มี<wbr>สมบัติซูเปอร์แข็ง<wbr>กว่า<wbr>เพชร<br>

<dd>เมื่อ<wbr>ปีก<wbr>ลาย<wbr>นี้ y. chung  แห่ง northwestern university ที่ illinois ได้<wbr>สังเคราะห์<wbr>แผ่น<wbr>ฟิล์ม<wbr>ที่<wbr>ประกอบ<wbr>ด้วย<wbr>ธาตุ<wbr>คาร์บอน<wbr> และ<wbr>ไนโตรเจน ความ<wbr>หนา 0.01 มิลลิเมตร  ใน<wbr>การ<wbr>ทด<wbr>สอบ<wbr>ความ<wbr>แข็ง<wbr>ของ<wbr>ฟิล์ม<wbr>ที่<wbr>ได้   เขา<wbr>ได้<wbr>ใช้<wbr>วัสดุ<wbr>ปลาย<wbr>แหลม<wbr>ที่<wbr>ปลาย<wbr>ทำ<wbr>ด้วย<wbr>เพชร<wbr> กด<wbr>ลง<wbr>บน<wbr>ฟิล์ม หาก<wbr>ฟิล์ม<wbr>นั้น<wbr>แข็ง<wbr>น้อย<wbr>กว่า<wbr>เพชร เขา<wbr>น่า<wbr>จะ<wbr>เห็น<wbr>รอย<wbr>บุ๋ม<wbr>ได้  แต่ chung มิ<wbr>ได้<wbr>เห็น<wbr>ริ้ว<wbr>รอย<wbr>ใด ๆ  เขา<wbr>จึง<wbr>สันนิษฐาน<wbr>ว่า  ฟิล์ม<wbr>ที่<wbr>ได้<wbr>แข็ง<wbr>กว่า<wbr>เพชร หรือ<wbr>ไม่<wbr>นั้น มัน<wbr>ก็<wbr>เป็น<wbr>ฟิล์ม<wbr>ที่<wbr>ยืด<wbr>หยุ่น<wbr>ได้<wbr>อย่าง<wbr>วิเศษ  เพราะ<wbr>เวลา<wbr>เขา<wbr>ถอน<wbr>ปลาย<wbr>เข็ม<wbr>เพชร<wbr>ออก  ฟิล์ม<wbr>พอง<wbr>ตัว<wbr>กลับ<wbr>ตำแหน่งเดิมทัน<wbr>ที่  chung กับคณะ<wbr>ยัง<wbr>ไม่<wbr>ประสบ<wbr>ความ<wbr>สำเร็จ<wbr>ใน<wbr>การ<wbr>ปลูก<wbr>ผลึก c<sub>3</sub>n<sub>4</sub> มา<wbr>ทด<wbr>สอบ<wbr>ให้<wbr>แน่<wbr>ใจ ทุก<wbr>วัน<wbr>นี้<wbr>ก็<wbr>ยัง<wbr>ไม่<wbr>มี<wbr>ใคร<wbr>มั่น<wbr>ใจ<wbr>ว่า มนุษย์<wbr>เรา<wbr>สามารถ<wbr>สร้าง<wbr>สาร<wbr>ที่<wbr>แข็ง<wbr>กว่า<wbr>เพชร<wbr> ได้<wbr>หรือ<wbr>ไม่ และ<wbr>หาก<wbr>ทำ<wbr>ได้ เรา<wbr>ก็<wbr>ไม่<wbr>มั่น<wbr>ใจ<wbr>เหมือน<wbr>กัน<wbr>ว่า<wbr>ผลิต<wbr>ภัณฑ์<wbr>ที่<wbr>ได้<wbr> จะ<wbr>มี<wbr>คน<wbr>นิยม<wbr>ใช้<wbr>กัน<wbr>มาก<wbr>แค่<wbr>ไหน หรือ<wbr>ความ<wbr>พยายาม<wbr>ของ<wbr>เรา<wbr>ใน<wbr>ครั้ง<wbr>นี้<wbr> เป็น<wbr>เพียง<wbr>การ<wbr>วิจัย<wbr>เพื่อ<wbr>ให้<wbr>รู้<wbr>แต่<wbr>อย่าง<wbr>เดียว<wbr>เท่า<wbr>นั้น ขณะ<wbr>นี้<wbr>นัก<wbr>วิทยา<wbr>ศาสตร์<wbr>ท่าน<wbr>อื่น ๆ มี<wbr>ความ<wbr>เห็น<wbr>ว่า นอก<wbr>จาก c<sub>3</sub>n<sub>4</sub>  แล้ว สาร<wbr>ประกอบ<wbr>พวก boron nitride ก็<wbr>มี<wbr>สิทธิ์<wbr>จะ<wbr>แข็ง<wbr>ยิ่ง<wbr>ยวด<wbr>ได้<wbr>เหมือน<wbr>กัน และ<wbr>เมื่อ<wbr>เร็ว ๆ นี้ a. ruoff  แห่<wbr>งม<wbr>หา<wbr>วิทยา<wbr>ลัย cornell คำนวณ<wbr>พบ<wbr>ว่า  c<sub>60</sub> ( buckminster  fullerene) หาก<wbr>ได้<wbr>รับ<wbr>ความ<wbr>ดัน<wbr>สูง<wbr>ถึง ถึง 20,000  บรรยากาศ จะ<wbr>ตก<wbr>ผลึก<wbr>และ<wbr>แข็ง<wbr>ยิ่ง<wbr>กว่า c<sub>3</sub>n<sub>4</sub>   เสีย<wbr>อีก<br>

	<dd>ก็<wbr>คง<wbr>จะ<wbr>เป็น<wbr>ว่า ทำ<wbr>ไป<wbr>ทำ<wbr>มา คาร์บอน (c ) ก็<wbr>ยัง<wbr>คง<wbr>ครอง<wbr>ราช<wbr>บัลลังก์<wbr>แห่งความ<wbr>แข็ง<wbr> สืบ<wbr>ต่อ<wbr>ไป<wbr>เหมือนเดิม     
	
</font>
<hr>
<table>
<tr>
<td width=300>
<font size=-1><i>
ที่มา : ดร.สุทัศน์ ยกส้าน<br> สถาบันส่งเสริมการสอนวิทยาศาสตร์และเทคโนโลยี (สสวท.)
</i></font>
</td>
<td width=100>
<a href="../page1_physics.htm"><center><img src="../image/rt_back.gif" border=no>
</td>
</table>

</body>
</html>