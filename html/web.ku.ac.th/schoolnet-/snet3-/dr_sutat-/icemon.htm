<html>
<style>
     body{font-size:16pt}
</style>
<head><title>น้ำแข็งบนดวงจันทร์</title>
</head>
<body><basefont size=3><font face="cordiaupc">
<img src="image/icemoon.gif">
<hr>
<dd>มนุษย์ได้นับถือ  ลุ่มหลง  และสงสัยในความลึกลับของดวงจันทร์มาตั้งแต่สมัยดึกดำบรรพ์   มนุษย์เริ่มเข้าใจธรรมชาติของ<wbr>ดวงจันทร์เมื่อ  galileo  ใช้กล้องโทรทรรศน์  ที่เขาประดิษฐ์ขึ้นส่องดูดวงจันทร์เมื่อ  389  ปีก่อนนี้เอง  เขาได้เห็นผิวขรุขระ  เห็นภูเขาเป็นทิวยาว<wbr>และเห็นหลุมอุกกาบาตจำนวนมากมายกระจัดกระจายอยู่ทั่วผิวหน้าของดวงจันทร์<p>
<img src="image/moon.gif" align=left hspace=15>

<p align="dd">การค้นคว้าด้านดาราศาสตร์อีกใน  400  ปีต่อมาทำให้เรารู้ว่า  ดวงจันทร์มีเส้นผ่า<wbr>ศูนย์กลางยาว 3,475  กิโลเมตร  คือยาวประมาณหนึ่งในสี่ของโลก  มีน้ำหนักคิดเป็น 1.25%  ของโลก  และโคจรอยู่ห่าง<wbr>จากโลกเป็นระยะทางโดยเฉลี่ย  384,400  กิโลเมตร  ด้วยความเร็ว  3,683  กิโลเมตร/ชั่วโมง  และจากการที่มันโคจรรอบโลกและหมุนรอบตัวเอง<wbr>ในเวลา  27.32166  ชั่วโมงที่เท่ากันนี้เอง  มันจึงหันหน้าเข้าหาโลกแต่เพียงด้านเดียว  คนบนโลกจึงเห็นพื้นที่ผิวของดวงจันทร์เพียง  59%  เท่านั้นเอง<p>

<dd>ข้อมูลจากยานอวกาศ  ที่เราส่งไปโคจรรอบดวงจันทร์และลงบนดวงจันทร์แสดงให้เห็นว่าพื้นผิวของดวงจันทร์ประกอบด้วย<wbr>ออกซิเจน  ซิลิกอน  และอะลูมิเนียมเป็นส่วนใหญ่  ดวงจันทร์มีความหนาแน่นโดยเฉลี่ยประมาณ  3.344  เท่าของน้ำ  และอุณหภูมิที่ผิวจะอยู่ในช่วง  -163  องศาเซลเซียส  ในเวลากลางคืนกับ +117  องศาเซลเซียส  ในเวลากลางวัน  และเรายังรู้อีกว่าผิวของดวงจันทร์วันเพ็ญนั้นมีความสว่าง<wbr>น้อยกว่าดวงอาทิตย์ประมาณ  5  แสนเท่า<p>
<img src="image/clemen.gif" align=right width=30%>

<dd>ข้อมูลที่ทำให้ทุกคนประหลาดใจคือ  ถึงแม้ดวงจันทร์จะเป็นดาวบริวารของโลกก็ตาม แต่มันก็<wbr>มิได้มีโครงสร้างที่เหมือนโลกเลย เพราะในขณะที่โลกมีแกนกลางที่ทำด้วยเหล็ก ดาวเคราะห์<wbr>อื่นๆ เช่น ดาวพุธ ดาวศุกร์  และดาวอังคาร  ซึ่งโคจรไม่ไกล้ไม่ไกลโลกนัก  ต่างก็มีแกนที่ทำ<wbr>ด้วยเหล็ก  ดวงจันทร์ทั้งดวงกลับแทบไม่มีเหล็กในตัวของมันเลย  สาเหตุการที่ดวงจันทร์มีความ  "แตกต่าง"  เช่นนี้  นักดาราศาสตร์ปัจจุบันหลายคนเชื่อว่า ดวงจันทร์คงถือกำเนิดโดยการหลุด<wbr>ออกมาจากโลก  เมื่อโลกถูกดาวอีกดวงหนึ่งซึ่งมีน้ำหนักพอๆ กับดาวอังคารพุ่งชน  การถูกชนเฉียดๆ นี้   ทำให้เนื้อโลกส่วนนอก (ที่ไม่ใช่แกนหลุดไปจับตัวรวมกันเป็นดวงจันทร์ และนั่นก็คือเหตุผลว่า เหตุใดดวงจันทร์จึงเกือบไม่มีเหล็กเลย<p>


<dd>ประวัติศาสตร์การสำรวจดวงจันทร์ได้จารึกว่า  หลังจากที่นักบินอวกาศชุดแรก<wbr>ได้เหยียบบนดวงจันทร์เมื่อ  26  ปีก่อนนี้  สหรัฐอเมริกาได้ส่งยานอวกาศ  clementine  ไปเยือนดวงจันทร์
เพียงครั้งเดียว  ในขณะที่ดาวเคราะห์อื่นๆ  เช่น อังคาร  ศุกร์  พุธ  พลูโต  ยูเรนัส  เนปจูน  เสาร์  และ  พฤหัสบดี  ต่างได้รับการสำรวจดวงละหลายครั้ง<p>

<dd>โครงการ clementine  ซึ่งใช้เงินงบประมาณ  75  ล้านเหรียญได้รายงานข้อมูลใหม่ๆ  เกี่ยวกับกับดวงจันทร์มาให้เรารู้ว่า  ดวงจันทร์มีบรรยากาศ  แต่บรรยากาศ  ที่ว่านี้มีความหนาถึง  14,000  กิโลเมตร  นักวิทยาศาสตร์คาดว่า
บรรยากาศนี้เกิดเมื่อแสงอาทิตย์<wbr>หรือรังสีคอสมิกตกกระทบผิวดวงจันทร์แล้วทำให้อะตอมของธาตุต่างๆ  ที่ผิวหลุดออกมา  
clementine  ยังรายงานอีกว่า  ภูเขาที่สูงที่สุด<wbr>และหุบเหวที่ต่ำที่สุด  นั้นมีระดับความสูงต่ำต่างกันถึง  16  กิโลเมตร นอกจากนี้ดวงจันทร์ยังมีหลุมอุกกาบาตที่ใหญ่ที่สุดของสุริยจักรวาลชื่อ  south pole-aitken  ที่ขั้วใต้ของมัน  ซึ่งหลุมนี้ลึก  12  กิโลเมตร  และมีเส้นผ่าศูนย์กลางที่ยาวถึง  1,500  กิโลเมตร  และเพราะขอบหลุมสูงมากเช่นนี้  มีผลทำให้ก้นหลุมไม่ได้รับแสง<wbr>อาทิตย์เลย  และความตื่นเต้นก็บังเกิดเมื่อ  clementine  รายงานอีกว่า  ได้เห็นทะเลสาบน้ำแข็งในหลุมอุกกาบาตนี้<p>

<dd>นักวิทยาศาสตร์ที่เชื่อเรื่องนี้ให้เหตุผลการมีน้ำแข็งว่า  เกิดจากดาวหางซึ่งประกอบด้วยก้อนน้ำแข็งผสมกับหินและดิน เวลา<wbr>พุ่งชนดวงจันทร์ได้ฝังตัวในหลุมอุกกาบาตและเมื่อท้องหลุมไม่เคยถูกแสงอาทิตย์รบกวนเลย  น้ำแข็งจึงยังคงสภาพการเป็น<wbr>น้ำแข็งตลอดไป

<dd>แต่ก็มีนักวิทยาศาสตร์อีกหลายท่านที่ไม่เห็นด้วยกับความคิดนี้  โดยให้เห็นเหตุผลว่าที่สิ่งที่ clementine "เห็น"  นั้นอาจจะเป็นวัสดุทีมี <wbr>คุณสมบัติในการสะท้อนคลื่นได้ดีคล้ายน้ำแข็งแต่หาใช่น้ำแข็งไม่<p>


<dd>หากน้ำแข็งบนดวงจันทร์มีจริง  ผลกระทบจะเกิดอย่างกว้างไกล  เพราะน้ำแข็งจะเป็นแหล่งให้ออกซิเจนแก่มนุษย์อวกาศ
<wbr>ในการดำรงชีวิต  และน้ำแข็งบนดวงจันทร์  หากได้รับความร้อนจะกลายเป็นน้ำที่สามารถนำไปใช้ในการเพาะปลูกพืช  
และเลี้ยงสัตว์<wbr>บนดวงจันทร์ได้<p>

<dd>แต่อย่างไรก็ตามเมื่อเร็วๆ  นี้  d. campbell  แห่งมหาวิทยาลัย cornell  ในสหรัฐเมริกาได้ใช้กล้องโทรทรรศน์วิทยุที่หอดูดาว  arecibo  ใน  puerto  rico  วิเคราะห์ผิวของหลุมอุกกาบาตที่  clementine  อ้างว่ามีน้ำแข็งอยู่  กล้องโทรทรรศน์วิทยุนี้  มีความสามารถในการวิเคราะห์<wbr>ได้ดีกว่า   clementine  ถึง  1,000 เท่า  และได้รายงานผลว่า  ไม่เห็นมีน้ำแข็ง  แต่ประการใด  ถึงกระนั้นนักวิทยาศาสตร์กลุ่มที่เชื่อว่า<wbr>มีน้ำแข็งก็ยังไม่ย่อท้อ  โดยได้แย้งว่าในหลุมอุกกาบาตนั้น  ยังมีแอ่งลึกอยู่อีกหลายแอ่ง<wbr>ที่กล้องโทรทรรศน์วิทยุ  arecibo  เจาะเข้าไปไม่ถึง<p>
<img src="image/lunar.gif" align=left hspace=15>

<dd>เพื่อยุติข้อโต้แย้งทั้งหลายทั้งปวง  nasa  จึงได้ตัดสินใจส่งยาน  lunar  prospector  ไปเยือนดวงจันทร์อีกเมื่อวันที่  5  มกราคม   พ.ศ.2541  ยานจะใช้เวลานาน 18  เดือนในการ<wbr>สำรวจดวงจันทร์และมีจุดมุ่งหมายคือตรวจหาร่องรอยของน้ำบนดวงจันทร์  โดย  lunar  prospector จะวัดความเร็วของอนุภาคนิวตรอนที่หลุดออกมาจากผิวดวงจันทร์เวลาผิวถูก<wbr>รังสีคอสมิกพลังงานสูงตกกระทบ  ถ้าพื้นผิวของดวงจันทร์มีน้ำแข็งปกคลุม  อนุภาคนิวตรอน<wbr>ที่ถูกปลดปล่อยออกมาจะมีความเร็วช้ากว่าปกติ<p>


<dd>lunar  prospector  ยังมีอุปกรณ์ตรวจจับรังสีแกมมาที่จะเล็ดลอดออกมาเวลาสารกัมมันตรังสีเช่น   thorium  และ uranium  สลายตัวอีกด้วย  การวัดความยาวคลื่นของรังสีแกมมาจะทำให้เรารู้ปริมาณของ  thorium  และยูเรเนียมบนดวงจันทร์ว่า  ดวงจันทร์<wbr>ถือกำเนิดมาเมื่อใดและอย่างไร<p>

<dd>บทบาทอีกหน้าที่หนึ่งที่ lunar  prospector  ต้องทำคือสำรวจสภาพสนามแม่เหล็กที่มีความเข้มน้อยบนดวงจันทร์  ข้อมูลสนามแม่เหล็กจะ<wbr>ทำให้เรารู้ว่าโครงสร้างภายในของดวงจันทร์<p>

<img src="image/ice.gif" align=right hspace=15>
<dd>หาก lunar  prospector  ทำงานทุกชิ้นสำเร็จอย่างมิขาดตกบกพร่อง นั่นก็เป็นนิมิตรหมายที่ดีสำหรับ  nasa  ว่า  ในอนาคตการคัดเลือก  กิจกรรมสำรวจที่  nasa จะอนุมัติ  ทุกโครงการต้อง  ผ่านเกณฑ์ 3 เกณฑ์  คือ  มีคุณภาพ  มีราคาถูก  และลุล่วงเร็ว  ดังเช่นโครงการ lunar  prospector  นี้ เพราะใช้เงินเพียง  63  ล้านดอลลาร์ และใช้เวลาในการเตรียมการเพียง 22 เดือน  เท่านั้นเอง<p>

</font>
<hr>
<table>
<tr>
<td width=300>
<font size=-1><i>
ที่มา : ดร.สุทัศน์ ยกส้าน<br> สถาบันส่งเสริมการสอนวิทยาศาสตร์และเทคโนโลยี (สสวท.)
</i></font>
</td>
<td width=100>
<a href="../page1_physics.htm"><center><img src="../image/rt_back.gif" border=no>
</td>
</table>
</body>
</html>