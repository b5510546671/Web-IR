<html>
<head>
   
   <title>อดีต ปัจจุบัน และ อนาคตของไมโครโปรเซสเซอร์</title>
</head>
<body>

<center><img src="htb_2.gif" >
<br><img src="linedog.gif" ></center>

<dd>
&nbsp; เพื่อให้เห็นภาพของอดีต ปัจจุบัน และแนวโน้มในอนาคตของไมโครโปรเซสเซอร์สำหรับการเตรียมการในยุคอนาคต&nbsp;
ที่กำลังจะมีบทบาทเพิ่มขึ้นอย่างรวดเร็วไมโครโปรเซสเซอร์ตัวแรกผลิตขึ้นในปี
ค.ศ. 1971&nbsp; ดังนั้นในปีนี้จึงเป็นปีที่เข้ารอบ 25 ปี ของไมโครโปรเซสเซอร์
การเฉลิมฉลองครบรอบ 25 เป็นเรื่องที่น่ากล่าวถึง ทั้งนี้เพราะไมโครโปรเซสเซอร์เป็นตัวเปลี่ยน
กระแสสังคม และมีผลต่อความเป็นอยุ่ของมนุษย์อย่างมาก กล่าวกันว่าสินค้าทางด้านเครื่องใช้
เครื่องมือต่าง ๆ ใช้ไมโคร โปรเซสเซอร์ เกือบทั้งหมด เฉพาะมูลค่าของไมโครโปรเซสเซอร์และอุปกรณือิเล็กทรอนิกส์
ที่เป็นส่วนประกอบก็มีค่ารวมกันกว่า แสนล้านเหรียญสหรัฐฯ ต่อปีแล้ว และยิ่งถ้าเป็นสินค้าสำเร็จรูปจะมีมูลค่ากว่าล้านล้านเหรียญสหรัฐฯ
ต่อปี อีกทั้งแนวโน้มของ อุตสาหกรรม เทคโนโลยีสารสนเทศมีแนวโน้มที่สูงขึ้น
เพื่อให้เห็นภาพของอดีต ปัจจุบัน และแนวโน้มในอนาคตผู้เขียนจึงขอ รวบรวมเรื่องราวที่สำคัญของไมโครโปรเซสเซอร์เพื่อเป็นแนวทางมองไปข้างหน้าสำหรับการเตรียมการในยุคอนาคตที่กำลังจะ
มีบทบาทเพิ่มขึ้นอย่างรวดเร็ว</dd>

<br>&nbsp;
<dd>
ผู้ที่มีบทบาทที่สำคัญในการสร้างไมโครโปรเซสเซอร์ของอินเทลคือบุคคล 3 คนปัจจุบันได้รับการยกย่องให้ยืนอยู่ภายใน
เกียรติภูมิ ที่ ชิคาโก ในฐานะนักประดิษฐ์ที่สำคัญของโลก เทียบเคียงกับสองพี่น้องตระกูล
ไรต์ เอดิสัน หรือเบล เป็นต้น บุคคลทั้งสายซึ่งในจุด เริ่มต้นเป็นพนักงานบริษัทอินเทล
ได้แก่ marcian e hoft. stanley mazor และ feederio faggin ทั้งสามไม่คาดคิดเลยว่า
จะได้รับเกียรติสูงถึงขนาดนี้</dd>

<br>&nbsp;
<dd>
&nbsp;"ผมเชื่อว่าในรอบ 25 ปีที่ผ่านมาไมโครโปรเซสเซอร์ได้มีบทบาทสำคัญต่อชาวโลก"
แฟกกินกล่าวในฐานะที่เป็นบรรณาธิการ ฉบับเฉลิมฉลองไมโครโปรเซสเซอร์ครบรอบ
25 ปีของวาสาร ieee micro "เราพอจะแบ่งระยะของไมโครโปรเซสเซอร์ในรอบ 25 ปีที่ผ่านมาออกเป็นสามระยะ
ระยะแรกเป็นระยะที่เทคโนโลยีสารกึ่งตัวนำมีบทบาทมาก การสร้างชิพแบบ lsi จำเป็นต้องใช้เทคนิค
ในการลดขนาดทรานซิสเตอร์เพื่อทำให้มีจำนวนทรานซิสเตอร์ในชิพมากขึ้นระยะที่สองบทบาทของการพัฒนาของไมโครโปรเซสเซอร์
ขึ้นกับ เทคโนโลยีสารกึ่งตัวนำและเทคโนโลยีการพัฒนาสถาปัตยกรรมของตัวไมโครโปรเซสเซอร์
ส่วนระยะที่สามบทบาทสำคัญของ การพัฒนาอยู่ที่โครงสร้างและสถาปัตยกรรมเป็นสำคัญ
ในระยะแรกของการพัฒนา ข้อจำกัดของการพัฒนาอยู่ที่ทำอย่างไร จึงจะได้จำนวนความหนาแน่นของทรานซิสเตอร์สูงขึ้น
ความเร็วของการทำงาน ไมโครโปรเซสเซอร์ 4004 ใช้ชิพขนาด 3x4 มิลลิเมตร มีจำนวนทรานซิสเตอร์
จำนวน 2,300 ตัว ใช้กำลังงานไฟฟ้า 300 มิลลิวัตต์ สัญญาณนาฬิกา 750 กิโลเฮิรตซ์หรือ
วงรอบคำสั่งหนึ่งประมาณ 10.8 ไมโครวินาที</dd>

<br>&nbsp;
<dd>
ครั้นต่อมาแนวคิดในการที่จะจำลองมินิคอมพิวเตอร์หรือเมนเฟรมเริ่มเกิดขึ้นความพยายามในระยะที่สองนี้เน้นการใช้สถาปัตย
กรรม ที่มีอยู่ พัฒนาให้เข้ากับเทคโนโลยี โดยทำให้การสร้างชิพมีความหนาแน่นสูงขึ้น
ทำให้เกิดซีพียูรุ่นใหม่ๆ&nbsp; และใช้งานกันอย่าง กว้างขวาง&nbsp; มากขึ้น
ส่วนระยะหลังเน้นการพัฒนาสถาปัตยกรรมที่เหมาะสมเพื่อเพิ่มประสิทธิภาพ เช่น
resc ทำให้ไมโคร โปรเซสเซอร์&nbsp; ได้รับการพัฒนาให้ก้าวหน้ายิ่งขึ้นไปอีก</dd>




<center>
<p><br><img src="bar80.gif">
<p><a href="http://web.ku.ac.th/schoolnet/snet7/micro.htm"><img src="back2.gif" border=0></a></center>

<p><br>
</body>
</html>
