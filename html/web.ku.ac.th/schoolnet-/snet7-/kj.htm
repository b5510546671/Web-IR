<html>
<head>

   <title>ปรากฏการณ์เรือนกระจก</title>
</head>
<body>

<center><img src="hkj.gif">
<br><img src="linedog.gif"></center><p>
<img src="factory1.gif" align=left> 
   <dd>ตามการคำนวณหากคำนึงถึงความร้อน ที่แผ่ออกมาจากโลกแล้วพื้นผิวโลกใน ขณะนี้จะมีอุณหภูมิต่ำกว่าปกติประมาณ 33 องศาเซลเซียส ชั้นบรรยากาศรอบๆโลกประกอบด้วยสารหลายอย่างได้แก่ ไอน้ำ   และก๊าสคาร์บอนไดออกไซด์ซึ่งช่วยดูดซึม และกักความร้อน ที่ปล่อยออกมาจาก พื้นโลกปรากฎการณ์เช่นนี้  เรียกว่า      green house effect หรือปรากฎการณ์เรือนกระจก     ดาวดวงอื่นนอกจากโลกก็มีปรากฎการณ์ เรือนกระจกเช่นกันอย่างเช่น   ดาวพระศุกร์มีชั้นบรรยากาศที่ประกอบด้วยก๊าสคาร์บอนไดออกไซด์ ที่หนา อุณหภูมิที่ พื้นผิวของดาวมีค่าประมาณ 470 องศาเซลเซียส ส่วนดาวอังคารซึ่งมีชั้นบรรยากาศที่ บางกว่ามีอุณภูมิที่พื้นผิว  ประมาณ   60 องศาเซลเซียส <p>
<img src="rubbish1.gif" align=left> 
   <dd>
นักวิทยาศาสตร์เตือนว่าเรากำลังทำลาย   ความสมดุลย์ทางธรรมชาติที่เกี่ยวเนื่องกับการแผ่ความร้อนของโลกการกระทำ  
 เหล่านี้ปล่อยก๊าส คาร์บอนไดออกไซด์ และก๊าสอื่นๆที่เกี่ยวข้องกับปรากฎการณ์        เรือนกระจกออกมา ก๊าสเหล่านี้จะรวมตัว
กันในชั้นบรรยากาศ  และทำให้ปรากฎ การณ์เรือนกระจกมีความรุนแรงมากยิ่งขึ้น   เมื่อมองไปในอดีต เราจะพบหลักฐานที่  แสดงว่าโลกของเราได้ผ่านการ เปลี่ยนแปลง  ทั้งร้อนและ เย็นมาหลายหน ช่วงเวลาที่โลกร้อนที่สุดซึ่ง เป็นช่วงที่เรียกว่า cretaceous ซึ่งเป็นเวลาประมาณ หนึ่งร้อยล้านปีมาแล้ว (ช่วงเวลาที่ไดโนเสาร์กำลัง จะสูญพันธุ์) ในขณะนั้น อุณหภูมิมีค่าสูงกว่าทุกวันนี้ ประมาณ 10
องศาเซลเซียสและระดับน้ำ  ทะเลเอ่อล้นสูงกว่าทุกวันนี้เพราะไม่ได้เป็นน้ำแข็งอยู่ที่ขั้วโลก ร้อยล้านปีก่อนน้ำใน มหาสมุทรท่วมผืน                                  
แผ่นดินและแบ่งแยกทวีปอเมริกาเหนือ ออกเป็นสองส่วน เราเชื่อกันว่า  ความร้อนดังกล่าวเกิดขึ้นจากก๊าสคาร์บอนไดออกไซด์                                   ที่มีมากเกินไปในชั้นบรรยากาศ เนื่องจาก การระเบิดของภูเขาไฟ เมื่อสองล้านปีก่อน อุณหภูมิเฉลี่ยของโลก ต่ำกว่าทุกวันนี้ประมาณ 5     
องศาเซลเซียส หลักฐานดูได้จากอากาศที่ถูกกักอยู่ในน้ำแข็ง     ในแอนตาร์คติกาและกรีนแลนด์ อากาศ    เหล่านี้มีความเข้มข้นของก๊าสคาร์บอนไดออกไซด์     และก๊าสมีเทนต่ำกว่าทุกวันนี้ ซึ่งเป็นผลให้ อุณหภูมิของโลกต่ำกว่าทุกวันนี้ด้วย <p>
<img src="drought1.gif" align=left> 
   <dd>ตั้งแต่การปฏิวัติอุตสาหกรรมเป็นต้นมา การเผา  ถ่านหิน น้ำมัน ก๊าสธรรมชาติและการทำลายป่า  เพิ่มปริมาณของก๊าสคาร์บอนไดออกไซด์ขึ้น    ประมาณ 25 % การเพิ่มผลผลิตทางการเกษตร  อย่างเช่น การปลูกข้าวหรือการเลี้ยงสัตว์ทำให้   ระดับของก๊าสมีเทนเพิ่มขึ้น ในช่วง 30 ปีที่ผ่านมา 
ปริมาณของก๊าสคาร์บอนไดออกไซด์ที่ปล่อยออกมา  ในทุกปีเพิ่มขึ้นเป็นสองเท่าและจะเพิ่มเป็น สองเท่าอีกครั้งในสามสิบปี เว้นเสียแต่เราช่วยกัน ลดการใช้พลังงานจากถ่านหินน้ำมัน   และก๊าสธรรมชาติ <p>

   <dd>  
       ถึงแม้ว่าเราจะหยุดการกระทำใดๆที่จะทำให้   เกิดก๊าสที่เกี่ยวเนื่องกับปรากฎการณ์เรือนกระจก    ขณะนี้นักวิทยาศาสตร์ได้ประมาณว่า การเพิ่ม 
 ความเข้มข้นของก๊าสคาร์บอนไดออกไซด์ จะทำให้     อุณหภูมิของโลกเพิ่มขึ้น 0.5 องศาฟาร์เรนไฮ ในทุก 10 ปี ต่ถ้าการเพิ่มขึ้นของก๊าสที่เกี่ยวข้อง  กับปรากฎการณ์เรือนกระจกยังเป็นอยู่ (และเพิ่มขึ้น)  อย่างทุกวันนี้    นักวิทยาศาสตร์ประมาณว่าการเพิ่มขึ้น  ของอุณหภูมิบนพื้นผิวโลกจะอยู่ในช่วง 2.7 - 8.1 องศาฟาร์เรนไฮ <p>
   <dd>  
เนื่องจากการเพิ่มขึ้นของก๊าสคาร์บอนไดออกไซด์  การเพิ่มขึ้นของอุณหภูมิเพียงแค่ 2 - 3 องศา  มีผลกระทบเป็นอย่างมากต่อบรรยากาศ
ของโลก ผลกระทบดังกล่าวที่เกิดขึ้นในประเทศสหรัฐอเมริกาได้แก่การอพยพขึ้นทางเหนือของสัตว์ที่อยู่ทางใต้ป่าที่ตาย เนื่องจากความร้อน และดินที่แห้งทางด้านใต้และความเปลี่ยนแปลงของการเจริญเติบโตของป่าการเปลี่ยนแปลงของบรรยากาศยังมีผลกระทบต่อ  ผลิตผลทางการเกษตร ีความต้องการการชลประทานมากขึ้น  มีโรคพืชและสัตว์เพิ่มขึ้น คุณภาพของอากาศ ลดลงเนื่องจากปริมาณก๊าสโอโซนที่เพิ่มขึ้นในชั้นบรรยากาศ ส่วนล่าง  ระดับมลภาวะทางอากาศในชุมชนต่างๆจะเพิ่มขึ้นเนื่องจาก    อุณหภูมิที่สูงขึ้นของโลกช่วยเร่งปฏิกิริยาการผลิตก๊าสโอโซนใน   บรรยากาศปริมาณก๊าส โอโซนที่สูงขึ้นมีความ    เกี่ยวข้องกับอุณหภูมิที่สูงขึ้น ผลกระทบของบรรยากาศที่เปลี่ยนแปลงต่อสุขภาพ ของมนุษย์  จะมีมากในประเทศ ที่ด้อยพัฒนา ซึ่งยังไม่มี  มาตรการที่จะป้องกันสิ่งเหล่านี้ ได้แก่ การ ขาดแคลนน้ำและผลิตผลทางการเกษตรซึ่งมีผลให้   ประชากรได้รับอาหาร ที่ไม่มีคุณค่าทาง โภชนาการ   และผลต่อเนื่องคือทำให้เกิดโรคต่างๆได้ <p>
<img src="recycle1.gif" align=left> 

   <dd>  
 ในช่วงสามพันปีที่ผ่านมา ชายฝั่งทะเลมีระดับน้ำ เพิ่มขึ้นประมาณ 1    มิลลิเมตร หรือ 0.04 นิ้วต่อปี อย่างไรก็ตาม ในขณะนี้และต่อไป  ระดับน้ำทะเล
จะเพิ่มขึ้นประมาณ 6 มิลลิเมตรต่อปี ความร้อน  ของโลก สามารถเพิ่มระดับน้ำทะเลได้ถึง 0.5 - 1 เมตรภายในปีค.ศ.    2001 เนื่องจากการ
 ละลายของน้ำแข็งลงสู่มหาสมุทร การเปลี่ยนแปลงของบรรยากาศก็ยังทำให้เกิดปรากฎการณ์ธรรมชาติิ
ร้ายแรงเช่น    น้ำท่วม พายุ   ความแห้งแล้ง และ ไฟไหม้ป่า    ภัยภิบัติทางธรรมชาติในช่วงค.ศ. 1980 - 1989  มากกว่าในฃ่วง 1970-1979 ถึง 94% ความเสียหาย ที่เกิดขึ้นจากภัย ธรรมชาติเหล่านี้ มากเกินกว่า จะประมาณค่าได้ ในปี   1988 ความแห้งแล้ง  ทางด้านตะวันตกตอนกลางในสหรัฐอเมริกาต้องการ  ความช่วยเหลือมาก ถึงสี่พันล้านเหรียญสหรัฐ  ความเสียหายเนื่องจากน้ำท่วมแม่น้ำมิสซิสซิปปี ในปี1933 มีค่าประมาณ 5-10 ล้านเหรียญสหรัฐ  เมื่อมหาสุมทรมีอุณหภูมิ เพิ่มขึ้นพื้นที่ของน้ำที่มี อุณหภูมิสูงพอ  (มากกว่า 80 องศาฟาร์เรนไฮ)
ที่จะทำให้เกิดพายุเฮอริเคนได้       มีขนาดกว้างขึ้น ผลก็คือมีพายุบ่อยและ นานมากขึ้น  พื้นที่ของมหาสมุทรที่อุณหภูมิพื้นผิวของน้ำสูงกว่า 80  องศาฟาร์เรนไฮมีมากกว่า 1 ใน 6 ของพื้นที่ ่ทั้งหมดในช่วง20    ปีที่ผ่านมา   การศึกษาพบว่าแม้แต่การเพิ่มอุณหภูมิเพียง 0.5
องศาเซลเซียส  โดยเฉลี่ยภายในปีค.ศ.   2010    สามารถทำให้เกิดพายุเฮอริเคนต่อเนื่องได้ถึง 20   วัน  การเพิ่มขึ้นของพายุที่รุนแรงและความสูญเสีย
ในแต่ละปีที่เพิ่มขึ้นถึง  33% เพื่อจะทำให้ ปริมาณความเข้มข้นของก๊าสที่เกี่ยวข้องกับ ปรากฎ การณ์เรือนกระจกคงที่อยู่อย่างทุกวันนี้ เราจะต้องหยุดการกระทำใดๆที่ทำให้เกิดก๊าสตั้งแต่วันนี้   การลดการปล่อยก๊าสที่เกี่ยวเนื่องกับปรากฎการณ์ เรือนกระจกเป็นสิ่งที่เป็นไปได้ และทำให้ประหยัดด้วย  คุณเคยคิดบ้างหรือเปล่าว่าคุณจะช่วย   ลดความรุนแรงของปรากฎการณ์เรือนกระจกได้อย่างไร 

<p><br>
<center><img src="bar80.gif" height=23 width=448>
<br><a href="index.html"><img src="back2.gif" height=20 width=50 border=0></a></center>

</body>
</html>
