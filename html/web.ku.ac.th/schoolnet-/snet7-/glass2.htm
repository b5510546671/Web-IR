
<html>
<head>
  
   <title>อุตสาหกรรมกระจกต่อเนื่อง</title>
</head>
<body>

<center><b><font color="#009900"><font size=+2>อุตสาหกรรมกระตกต่อเนื่อง</font></font></b></center>
อุตสาหกรรมกระจกต่อเนื่องเป็นการนำกระจกโฟลตและกระจกชีตมาแปรรูป เพื่อประโยชน์ใช้สอยตามคุณสมบัติและลักษณะงานที่แตกต่างกันได้แก่
<br><b><font color="#006600"><font size=+2>1.&nbsp; กระจกเงา (mirror glass)</font></font></b>
ได้จากการฉาบโลหะเงินลงไปที่ด้านใดด้านหนึ่งของกระจกโฟลตชนิดใสหรือกระจกโฟลตสีตัดแสง
แล้วนมาเคลือบด้วยสารโลหะทองแดงเป็นการป้องกันโลหะเงินอีกชั้นหนึ่ง และเพื่อความทนทานในการใช้งาน
และเคลือบทับด้วยสีที่มีคุณภาพและมีความหนาที่เหมาะสม สีที่เคลือบแต่ละชั้นจะผ่านการอบแห้งด้วยความร้อนสูงทำให้การยึดติดกันระหว่างชั้นต่าง
ๆ ดีขึ้น 

<br><b><font color="#006600"><font size=+2>2.&nbsp; กระจกสะท้อนแสง (heat
reflection glass)</font></font></b> ได้จากการนำกระจกแผ่นใสมาเคลือบด้วยออกไซด์ของโลหะ
ขนาดความหนาของการเคลือบขึ้นอยู่กับระดับความเข้มของแสงที่ส่องผ่าน กระจกสะท้อนแสงมีคุณสมบัติด้านการสะท้อนแสงได้ดี
เมื่อมองจากภายนอก อาคารจะคล้ายกระจกเงา หากมองจากภายในอาคารจะคล้ายกระจกเงา
หากมองจากภายในอาคารจะคล้ายกระจกสีตัดแสง
<br><b><font color="#006600"><font size=+2>3.&nbsp; กระจกนิรภัยเทมเปอร์
(architectural flat tempered safety glass)</font></font></b> ได้จากการนำกระจกแผ่นธรรมดามาเผาที่มีอุณหภูมิ
650 ถึง 700 องศาเซลเซียส แล้วใช้ลมเป่าทั้งสองด้านเพื่อให้กระจกเย็นลงอย่างรวดเร็ว
ทำให้ผิวของกระจกจะอยู่ในสภาพแรงอัด ขณะที่ภายในของกระจกอยู่ในสภาวะแรงดึง
ด้วยผิวที่อยู่ในสภาวะแรงอัด&nbsp; เมื่อกระจกถูกกระแทกหรือทุบจนแตก แผ่นกระจกจะแตกละเอียดเป็นเม็ดเล็ก
ๆ&nbsp; ที่ไม่มีคม มีความแข็งกว่ากระจกธรรมดา 2 ถึง 3 เท่า นิยมใช้งานกับยานพาหนะ
หรือส่วนของอาคารที่ง่ายต่อการถูกกระแทก
<br><b><font color="#006600"><font size=+2>4.&nbsp; กระจกนิรภัยหลายชั้น
(architectural flat laminaty safeted glass) </font></font></b>เป็นกระจกที่เพิ่มความปลอดภัยให้แก่ผู้ใช้มากขึ้น
มีขั้นตอนการผลิตดังนี้
<br>ก.&nbsp; การเตรียมกระจก โดยการคัดเลือกกระจกที่มีคุณสมบัติดี และไม่มีตำหนิ
เลือกความหนา ความกว้าง และความยาว แล้วตัดให้ได้ขนาดตามที่ต้องการ
<br>ข.&nbsp; การทำความสะอาด ขั้นตอนนี้จะต้องใช้เครื่องล้าง ซึ่งต้องใช้น้ำสะอาดล้าง
ขัดและเป่ากระจกให้แห้ง
<br>ค.&nbsp; การเข้าประกอบวัสดุคั่นกลาง โดยการนำฟิล์มโพลีไวนีลบิวไทราล
(polyvinyl butyral) ที่มีคุณสมบัติเหนียวและแข็งแรงมาปิดทับหน้ากระจกที่ผ่านการทำความสะอาดแล้ว
และนำกระจกอีกแผ่นมาประกบลงบนกระจกแผ่นแรก ดึงฟิล์มให้ดึงและประกอบกระจกให้ขอบเสมอกันทุกด้านแล้วตัดฟิล์มส่วนเกินทิ้ง
<br>ง.&nbsp; การอัดประกบ กระจกที่ประกอบกับวัสดุคั่นกลางแล้ว จะถูกอัดประกบโดยใช้ความร้อนที่มีอุณหภูมิ
120 ถึง 130 องศาเซลเซียส แล้วใช้ลูกกลิ้งรีดกระจกทั้งสองแผ่นให้ติดสนิทกัน
<br>จ.&nbsp; การอบ กระจกที่อัดประกอบแล้วจะเป็นกระจกกึ่งสำเร็จรูป คือเนื้อฟิล์มจะใสขึ้นแต่ยังไม่ใสมาก
จึงต้องนำเข้าเตาอบใหญ่อีกครั้งหนึ่ง เตาอบใหญ่เป็นเตาอบซึ่งอบกระจกโดยควบคุมความร้อนและความดันจนได้กระจกที่ใสมากจนไม่สามารถมองเห็นแผ่นฟิล์มได้
<br>&nbsp;กระจกนิรภัยหลายชั้นมีคุณสมบัติป้องกันขโมยอย่างได้ผล เพราะยากแก่การเจาะผ่าน
และเมื่อเกิดการกระแทกหรือชนอย่างรุนแรง ชิ้นส่วนที่แตกจะไม่หลุดออกจากกัน
ยังคงสภาพเดิม เพียงแต่มีรอยร้าวเกิดขึ้น 
<br><b><font color="#006600"><font size=+2>5.&nbsp; กระจกฉนวน (sealed insulating
glass)</font></font></b> เป็นกระจก 2 แผ่นหรือมากกว่าวางคู่ขนานกัน มีระยะห่างพอสมควร
ขอบกระจกทุกด้านมีสารจำพวกการบรรจุอยู่เพื่อให้กระจกคงรูป และป้องกันอาหาศชื้นจากภายนอกที่จะเข้ามาในช่องว่างระหว่างแผ่นกระจก
มีประสิทธิภาพมากกว่ากระจกธรรมดา 2 เท่า มีคุณสมบัติสามารถลดปริมาณความร้อนที่ส่งผ่านกระจก
ลดระดับเสียงที่ผ่านผนังอาคารลง เหมาะสำหรับห้องสมุด พิพิธภัณฑ์ ห้องคอมพิวเตอร์


<p><b><font color="#006600"><font size=+2>6.&nbsp; กระจกเสริมลวด (wired
glass)</font></font></b> เป็นกระจกที่มีเส้นลวดแผงตาข่ายลวดฝังภายในกระจก
จัดเป็นกระจกนิรภัยชนิดหนึ่ง เมื่อแตก เส้นลวดจะช่วยยึดเศษกระจกไม่ให้หลุดลงมา
ซึ่งอาจก่อให้เกิดอันตรายได้ มี 2 ชนิดคือ กระจกชนิดขุ่น (โปร่งแสง) และชนิดใส
(โปร่งใส)

<p><b><font color="#006600"><font size=+2>7.&nbsp; กระจกกันกระสุน</font></font></b>
เป็นกระจกที่ผลิตโดยการนำกระจกนิรภัยชนิดพิเศษมาติดกับกระจกนิรภัยหลายชั้น
โดยมีแผ่นพิมพ์พลาสติกขั้นกลาง (ได้แก่ โพลีคาร์บอเนต โพลีไวนีลบิวไทราล)



<br>

<center>
<br><img src="bar80.gif"><br>
<a href="http://web.ku.ac.th/schoolnet/snet7/kku_25.htm"><img src="back2.gif" border=0></a></center>

<br>
</body>
</html>

