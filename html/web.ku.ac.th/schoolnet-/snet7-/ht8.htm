<html>
<head>
     <title>ประแจวัดแรงบิด</title>
</head>
<body text="#000000" bgcolor="#ffffff" link="#0000ff" vlink="#000099" alink="#ff0080">

<center><img src="hht8.gif"></center>

<center>
<dd>
<img src="linedog.gif" height=29 width=728></dd></center>

</dd>

<dd>
ประแจวัดแรงบิด&nbsp; (<font size=+1>torque&nbsp; wrench)</font> หรือ ประแจปอนด์&nbsp;&nbsp;&nbsp;&nbsp;
เป็นด้ามประแจกระบอกชนิดหนึ่งที่ออกแบบมาเพื่อวัดแรงบิดในการขันสลัก เกลียว
แป้นเกลียวและสกรูหัวเหลี่ยมชนิดต่างๆ&nbsp; ประแจวัดแรงบิดจะช่วยให้การทำงานมีประสิทธิภาพมากขึ้น
คือทำให้สามารถขันเกลียวเพื่อ ติดตั้งชิ้นส่วนของอุปกรณ์ต่างๆ ด้วยแรงบิดตามที่กำหนดไว้ทำให้ชิ้นส่วนเหล่านั้นติดตั้งอย่างถาวรที่สุด
ในขณะที่สลักเกลียวหรือแป้นเกลียวก็รับ แรงกด-แรงดึงได้เต็มที่โดยไม่เป็นอันตรายต่อตัวเกลียวเองคำว่าแรงบิด
(torque)&nbsp; หรือแรงดึง (tension)เป็นค่าทางวิทยาศาสตร์ที่บัญญัติขึ้น
เพื่อวัดแรงที่กระทำในการบิดให้วัตถุหมุนเคลื่อนที่ไปในทิศทางเชิงมุม&nbsp;&nbsp;&nbsp;
การใช้ประแจวัดแรงบิดเป็นการหาค่าของแรงที่กระทำ ในการขันเกลียว คูณด้วยระยะทางจากเส้นผ่าศูนย์กลางของสลักเกลียวมาถึงมือที่ออกแรงดึงด้ามประแจตัวนั้น&nbsp;&nbsp;&nbsp;
ค่าที่ได้จะแสดงบนหน้าปัทม์ หรือเข็มชี้ที่ติดตั้งบนประแจ นั้นสามารถอ่านค่าได้ทันที&nbsp;
ประแจที่สำหรับใช้งานหนักจะอ่านค่าเป็น"ฟุต-ปอนด์"หรือ "กิโลกรัม-เมตร" หรือ"กิโลกรัม-เซ็นติเมตร"ส่วนประแจ
ที่ใช้สำหรับงานเล็กหรืองานเบาจะอ่านค่าเป็น "นิ้ว-ปอนด์"หรือ "กิโลกรัม-เซ็นติเมตร"ขนาดและรูปร่างของประแจ
วัดแรงบิด&nbsp; มีหลายแบบ บางแบบ จะใช้เข็มชี้หรือเข็มบนหน้าปัทม์แสดงค่าของแรงบิดโดยตรง&nbsp;
แต่บางแบบจะต้องตั้งแรงบิดตามที่ต้องการก่อนเมื่อออกแรงกระทำต่อเกลียวถึงขีด
ที่กำหนดจะมีสัญญาณเสียงหรืออื่นๆ&nbsp; แสดงออกมาว่าถึงขีดที่ต้องการใช้แรงกระทำต่อเกลียวแล้ว
หัวขับประแจกระบอกของประแจวัดแรงบิด จะเป็นหัวขับชนิดสี่เหลี่ยมจัตุรัสสำหรับติดกับตัวประแจกระบอกทั่วไป&nbsp;
หัวขับนี้จะทำมา 2 ขนาดคือ 1/4 นิ้ว และ 1/2 นิ้ว(6 และ 12 ม.ม.)เนื่องจาก
ประแจปอนด์เป็นเครื่องมือที่ต้องวัดแรงบิดที่กระทำต่อเกลียว&nbsp; ดังนั้นเกลียวของสลักเกลียวและแป้นเกลียวจะต้องสะอาดและไม่มีสิ่งแทรกซ้อน
อื่นที่จะทำให้การวัดแรงผิดปกติ เช่น การสั่นไหว เกลียวเป็นสนิม เกลียวตาย&nbsp;
เกลียวเยิน ฯลฯ&nbsp;&nbsp; ซึ่งเป็นผลให้ต้องใช้แรงเกินกว่าที่กำหนด ซึ่งอาจทำให้&nbsp;
เกลียวชำรุดได้ปัจจุบันความก้าวหน้าในวิชาโลหะวิทยาเป็นไปอย่างรวดเร็ว&nbsp;
ทำให้การพัฒนาการผลิตสลักเกลียวและแป้นเกลียวอย่าง มากมาย&nbsp;&nbsp;&nbsp;
ดังนั้นการทำงานในปัจจุบันจึงจำเป็นต้องใช้ประแจวัดแรงบิดมากขึ้นเพื่อเพิ่มประสิทธิภาพในการทำงาน
แรงที่ใช้ในการขันเกลียวบริษัทผู้ผลิต เครื่องมือ /เครื่องกล&nbsp; จะเป็นผู้กำหนดมาว่า&nbsp;
เกลียวตัวใดหรือขนาดใดต้องใช้แรงบิดในการขันเกลียวเท่าใด&nbsp; เป็นหน้าที่ของผู้ปฏิบัติงานจะต้องสังเกตว่า&nbsp;
สลักเกลียวขนาดใดควรจะใช้แรงบิดต่ำที่สุดเท่าใดและแรงบิดสูงสุดเท่าใด เพื่อนำไปประยุกต์ใช้กับเกลียวตัวอื่นๆ
ให้เหมาะสม&nbsp;&nbsp; แต่อย่างไรก็ตาม&nbsp; เป็นหน้าที่ของผู้ปฏิบัติงานจะต้องศึกษาตารางกำหนดแรงขันเกลียว
ซึ่งบริษัทผู้ผลิตชิ้นส่วนเครื่องจักรกลได้กำหนดไว้เสมอๆ&nbsp;&nbsp; เพื่อให้ทำงานอย่างมี
ประสิทธิภาพโดยใช้ประแจวัดแรงบิดนี้ประกอบการทำงานให้ได้ผลสูงสุด</dd>
<p><br>
<center>
<br><img src="bar80.gif"><br>
<a href="http://web.ku.ac.th/schoolnet/snet7/index.html"><img src="back2.gif" border=0></a></center>

<p><br>
</body>
</html>