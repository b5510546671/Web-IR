<html>
<head>
  
   <title>สถานการณ์ไมโครโปรเซสเซอร์ปัจจุบัน</title>
</head>
<body>
<center><img src="htb_7.gif"></center>
<center><img src="linedog.gif"></center>
<p>

<dd>
จากการที่ตลาดไมโครโปรเซสเซอร์เป็นตลาดที่ใหญ่มาก ในปี พ.ศ. 2540 นี้คาดกันว่ายอดการขายชิพไมโครโปรเซสเซอร์
ขนาด 4 บิตมีสูงถึง 1,400 ล้านตัว ไมโครโปรเซสเซอร์ชิพแบบ 8 บิตประมาณ 1,300
ล้านตัวไมโครโปรเซสเซอร์แบบ 16บิต ประมาณ 400 ล้านตัว และไมโครโปรเซสเซอร์
32 บิตขึ้นไปประมาณ 150 ล้านตัว การที่ไมโครโปรเซสเซอร์ขนาด 8 บิตและ 4 บิตใช้กันมาก
เพราะได้รับการนำมาใช้เป็นไมโครคอนโทรลเลอร์ในเครื่องมืออุปกรณ์ต่าง ๆ ซึ่งมีการใช้งานได้มากมาย
ตลาดไมโครคอนโทรลเลอร์จึงเป็นตลาดที่ใหญ่มาก และยังคงเติบโตได้อีกมากหากจะแบ่งไมโครโปรเซสเซอร์ที่ใช้ในปัจจุบันจึงแบ่งได้
หลากหลายรูปแบบไมโครโปรเซสเซอร์ที่ได้รับการออกแบบมาเพื่อใช้งานเฉพาะจึงยังมีตลาดที่ใหญ่เพราะปัจจุบันมีการนำไมโคร
โปรเซสเซอร์เป็นแกนในการออกแบบชิพให้ร่วมกับวงจรอื่น เพื่อใช้งานเฉพาะเราเรียกว่า
แกนของ asic คือบริษัทผู้ผลิตชิพ สามารถเอาแกนหลักเป็นซีพียูไปไว้ในชิพของตนเองได้เลย</dd>

<br>&nbsp;
<dd>
&nbsp;ไมโครโปรเซสเซอร์ระดับสูง เป็นไมโครโปรเซสเซอร์ที่ใช้เป็นซีพียูของเครื่องระดับเวอร์กสเตชันหากจะแยกในส่วนของตลาด
พีซีออกมาให้เด่นชัดพบว่า ในตลาดพีซีที่ใช้ไมโครซอฟต์วินโดวส์ หรือแมคอินทอชพบว่า
ซีพียูในตระกูล x86 มีส่วนแบ่งในตลาดมี92 เปอร์เซ็นต์ ส่วนอีก 8 เปอร์เซ็นต์เป็นกลุ่มตลาดของเครื่องแมคอินทอช</dd>

<br>&nbsp;
<dd>
สำหรับระดับที่สูงกว่าพีซีคือเครื่องระดับเวอร์กสเตชันที่ใช้ยูนิกซ์ พบว่า
ส่วนใหญ่อยู่ในตลาดที่ใช้riscชิพไมโครโปรเซสเซอร์&nbsp; ที่อยู่ในตลาดส่วนนี้
ประกอบด้วย</dd>

<ul>
<li>
&nbsp;&nbsp;&nbsp;&nbsp; อัลฟ่า เป็นชิพที่ออกแบบสร้างโดย บริษัทดิจิตอล
เป็นชิพไมโครโปรเซสเซอร์ที่มีขีดความสามารถสูง 64 บิต ทำงานได้เร็วถึง 300
เมกะเฮิรตซ์ ชิพไมโครโปรเซสเซอร์นี้มีการให้ลิขสิทธิ์กับบริษัทอื่นไปผลิตด้วย
เช่น มิตซูบิชิ ซัมซุง ฯลฯ&nbsp; mips เป็นชิพต้นตำรับของบริษัท mips technology
โดยใช้ชื่อเป็น r2000 r4000 ต่อมาได้พัฒนาให้ใช้งานได้กว้างขวาง ปัจจุบันมีการผลิตโดยหลายบริษัท
เช่น บริษัท nec โตชิบา บริษัท idt</li>

<li>
&nbsp; ชิพ pa-risc ผู้พัฒนาคือบริษัทฮิวเลตต์-แพคการ์ด ได้พัฒนามาใช้กับเครื่องที่ผลิตโดย
hp ชิพนี้ยังมีการผลิตโดยบริษัทอื่น เช่น ฮิตาชิ ซัมซุง</li>

<li>
&nbsp;ชิพเพาเวอร์พีซี เป็นชิพที่ร่วมกันออกแบบโดยกลุ่มบริษัทหลายบริษัทคือ
แอปเปิล ไอบีเอ็ม และโมโตโรล่า จุดมุ่งหมายต้องการให้เป็นชิพชั้นนำที่ใช้งานได้กว้างขวาง
โดยเฉพาะนำมาใช้ในเครื่องรุ่นต่อมาของแมคอินทอช</li>

<li>
&nbsp; ชิพสปาร์ก เป็นชิพที่ออกแบบและสร้างโดยบริษัทซันไมโครซิสเต็มและยังมอบลิขสิทธิ์ให้กับบริษัทฟูจิตสี</li>
</ul>

<center>
<p><br><img src="bar80.gif">
<p><a href="http://web.ku.ac.th/schoolnet/snet7/micro.htm"><img src="back2.gif" border=0></a></center>

<p><br>
</body>
</html>
