
<html>
<head>
   <title>soho กับเทคโนโลยีอีเธอร์เน็ต</title>
</head>
<body>

<center><table cols=1 width="95%" bgcolor="#99ff99" >
<tr>
<td align=center bgcolor="#99ff99">soho กับเทคโนโลยีอีเธอร์เน็ต</td>
</tr>
</table></center>

<p>
<center><table cols=1 width="95%" >
<tr>
<td>
<dd>
การสรา้งเครือข่ายคอมพิวเตอร์ขนาดเล็กมีความจำเป็นมากขึ้น โดยเฉพาะการใช้เครือข่ายในที่ทำงาน
หรือแม้แต่ในบ้าน เรายากมีเครื่องคอมพิวเตอร์ในที่ทำงานหลายเครื่องต่อเชื่อมกันเป็นเครือข่าย
อยากมีเครื่องคอมพิวเตอร์ที่ห้องทำงานและห้องเด็กในบ้านที่สามารถเชื่อมโยงเป็นเครือข่าย
การพัฒนาเครือข่ายแลนขนาดเล็กจึงมีความต้องการในตลาดที่ค่อนข้างสูง</dd>

<dd>
แนวคิดในการสร้างสำนักงานขนาดเล็กหรือออฟฟิศที่บ้านเป็นแนวคิดที่มีมานานแล้ว
ปัจจุบันมีการกล่าวถึงคำว่า soho-small office home office กันมาก การสร้างสำนักงานขนาดเล็กคงหนีเรื่องการใช้คอมพิวเตอร์และเครือข่ายไปไม่ได้</dd>

<p><b><font color="#990000">เครือข่ายขนาดเล็กส่วนใหญ่ใช้อีเธอร์เน็ต</font></b>
<center><img src="soho1.gif" height=246 width=222></center>
<p>

<dd>
อีเธอร์เน็ตมีการพัฒนาการที่ยาวนาน พีซีที่ใช้งานขนะนี้จึงมักเชื่อมต่อเครือข่ายด้วยเทคโนโลยีอีเธอร์เน็ต
อีเธอร์เน็ตเป็นเทคโนโลยที่มีราคาถูกและใช้งานง่าย</dd>

<dd>
เมื่อต้องการเชื่อมต่อเครือข่ายอีเธอร์เน็ตก็ต้องมีการ์ดเชื่อมโยงอีเธอร์เน็ต
หรือที่เรียกว่า nic- network interface card การ์ดเชื่อมโยงที่มีขายอยู่มักจะมีหัวต่อเชื่อมโยงทั้งที่เป็นแบบโคแอ็กเชียลและยูทีพี
หรืออาจเรียกเป็นมาตรฐานกลางก็คือ 10base 2 หรือ 10base t การใช้งานเครือข่ายจึงทำได้ง่าย
เพียงหาสายโคแอ็กเชียลต่อเชื่อม และโปรแกรมไมโครซอฟต์วินโดวส์ 95 หรือ วินโดวส์
nt ก็ทำให้ใช้ไฟล์ร่วมกันหรือใช้เครื่องพิมพ์ร่วมกันได้</dd>

<p>
<center><img src="soho2.gif" height=194 width=330></center>
<p>
<dd>
จนกระทั่งเมื่อไม่กี่ปีนี้ การใช้เครือข่ายอีเธอร์เน็ตได้มีมาตรฐานใหม่เพิ่มเติม
คือเป็น 10base t โดยใช้สายสัญญาณแบบยูพีทีและมีอุปกรณ์กลางที่เรียกว่าฮับเป็นตัวเชื่อมโยงสัญญาณเหมือเป็นบัสกลาง
มาตรฐาน 10base t จึงทำงานด้วยความเร็ว 10 เมกะบิตเท่ากับแบบใช้บัสธรรมดา</dd>

<dd>
อย่างก็ตาม ความเร็วขนาด 10 เมกะบิตดูจะช้าไปแล้วสำหรับการรับส่งข้อมูลบนเครือข่ายในวันนี้
หากต้องการส่งข้อมูลภาพวิดีโอ หรือภาพเคลื่อนไหว แบบ 3d ความเร็ว 10 เมกะบิตที่ใช้พร้อกันจึงอาจจะทำให้ภาพไม่ต่อเนื่องได้
จึงมีบริษัทผู้ผลิตอีเธอร์เน็ตใช้มาตรฐานใหม่ เป็น 100 เมกะบิต และเรียกมาตรฐานนี้ว่า
100base t การต่อเครือข่ายแบบนี้ดูจะเป็นนิยมเพราะสามารถดูแลและใช้งานได้ดี
มีปัญหาน้อยใช้ง่าย จุดเด่นของการอีเธอร์เน็ตคือ การ์ดเชื่อมโยง nic ที่มีขายอยู่ในขณะนี้มีให้เลือกใช้มาก
และราคาไม่แพง การ์ดเชื่อมต่ออีเธอร์เน็ตมีราคาประมาณพันบาทหรือพันเศษขึ้นไป
และฮับก็เช่นเดียวกันมีให้เลือกแบบ 4 พอร์ตจนถึงหลายสิบพอร์ต และราคาไม่กี่พันบานจนถึงราคาเป็นหมื่นบาท
การเลือกใช้ฮับและแลนการ์ดจึงเป็นเรื่องที่ใช้งานหรือหามาใช้ได้ไม่ยาก</dd>


<p><b><font color="#990000">พัฒนาแลนแบบอีเธอร์เน็ตแบบไร้สาย</font></b>
<dd>
&nbsp;เพื่อให้การติดต่อกับเครือข่ายภายนอกได้ง่ายขึ้น จึงมีผู้ผลิตรีโมทแอ็กเซสหรืออุปกรณ์พวกเราเตอร์
เพื่อทำให้เครือข่ายย่อยนี้ต่อกับเครือข่ายใหญ่ขององค์กร หรือต่อกับเครือข่ายอื่นได้</dd>

<dd>
ยังมีเครือข่ายอีเธอร์เน็ตที่พัฒนาต่อเนื่องมาเพื่อให้เป็นเครือข่ายแบบไร้สาย
การใช้เครือข่ายแบบไร้สายนี้มีการ์ดเชื่อมโยงแลนแบบ nic อีเธอร์เน็ต แต่มีเสาอากาศเล็ก
ๆ เพื่อเชื่อมโยงเข้าด้วยกัน สนนราคาของการ์ดแลนแบบไร้สายนี้ยังมีราคาแพงอยู่
โดยประกาศวางขายในสหรัฐอเมริกาด้วยราคาประมาณ 300-400 เหรียญ</dd>

<p>
<center><img src="soho3.gif" height=181 width=217></center>

<p>
<dd>
การใช้คลื่นความถี่วิทยุเป็นวิธีการที่ใช้งานได้ง่าย เพราะเพียงใส่การ์ด nic
แบบไร้สายนี้ก็เชื่อมโยงเข้าสู่เครือข่ายได้ และสามารถเคลื่อนย้ายเครื่องไปใช้ที่ใดก็ได้
โดยเฉพาะการใช้เครื่องแบบโน๊ตบุ๊ค</dd>

<dd>
เพื่อให้การใช้งานเครือข่ายแบบไร้สายเป็นมาตรฐาน คณะกรรมการ 802 จึงได้กำหนดมาตรฐาน</dd>

<br>การเชื่อมโยงและได้กำหนดเป็น 802.11 ความเร็วของการรับส่งบนเครือข่ายมีตั้งแต่
1 เมกะบิตต่อวินาที
<br>บางบริษัทผลิตได้ถึง 10 เมกะบิตต่อวินาที
<p><b><font color="#990000">การเชื่อมโยงเครือข่ายผ่านทางสายไฟเอซี</font></b>
<dd>
&nbsp;มีหลายบริษัทที่ผลิตอุปกรณ์สื่อสารได้มองเห็นช่องทางของการสร้าง soho
ที่มีแนวโน้มที่เพิ่มมากขึ้น และน่าจะสร้างได้อย่างง่าย ๆ ดังนั้นจึงมีผู้เล็งเห็นสายไฟเอซีที่เป็นตัวกลางนำสัญญาณความถี่สูงเชื่อมถึงกันได้</dd>

<center>
<p><img src="soho4.gif" height=165 width=236></center>

<p>
<dd>
จากหลักการในบ้าน หรือในที่ทำงานการใช้สายไฟเอซีก็จะอยู่ในวงจรเดียวกันอยู่แล้ว
และถ้าส่งสัญญาณความถี่สูงที่มีข้อมูลอยู่เข้าไปในสายไฟเอซี สัญญาณนี้ก็จะส่งถึงกันได้
และถ้ามีหม้อแปลงไฟฟ้าคั่นกลางสัญญาณความถี่สูงนี้ก็ไม่สามารถผ่านหม้อแปลงออกไปได้
จึงไม่ไปรบกวนผู้อื่น หรือส่งกระจายไปไกลเกินไป</dd>

<dd>
บริษัทผู้ผลิตเครือข่ายแบบนี้ได้ออกแบบ nic ให้เชื่อมโยงเข้าสู่สายไฟสลับ
ac โดยมีตัวกรองสัญญาณให้ความถี่สูงผ่านและแยกสัญญาณที่ใช้ในไฟฟ้ากำลังออก
การนำเอาข้อมูลใส่ลงไปและส่งกระจายยังมีข้อจำกัดในเรื่องความกว้างขวางแถบกว้าง
ซึ่งยังใช้งานที่ต่ำกว่า 1 เมกะบิต ดังนั้นแลนแบบนี้จึงมีข้อจำกัด และไม่สามารถต่อจำนวนเครื่องมาก
ๆ เพราะปริมาณข้อมูลอาจไม่เร็วพอ</dd>

<p><b><font color="#990000">แลนจึงไม่ใช่เรื่องยาก</font></b>
<dd>
ผู้ใช้คอมพิวเตอร์ในปัจจุบันจึงหลีกเลี่ยงกับแลนอีกต่อไปไม่ได้แล้ว อุปกรณ์แลนแบบอีเธอร์เน็ตเป็นมาตรฐานที่มีผู้ใช้งานกันมาก
จึงทำให้มีราคาถูก อีกทั้งพัฒนาการยังมีต่อเนื่อง มีทางเลือกให้ใช้ได้มาก</dd>

<dd>
มาตรฐานที่ใช้ในระบบ 100 เมกะบิต ที่เรียกว่า 100base ก็ยังแยกการใช้งานได้หลายแบบ
เช่น 100base tx ใช้สายเคเบิลยูทีพีแคต 500base fx เป็นแบบ 100 เมกะบิต ที่ใช้สายเส้นใยแก้วนำแสง
และ&nbsp; 100base t4 เป็นแบบที่ใช้สายยูทีพีแบบ 4 คู่ จึงทำให้ใช้กับยูพีทีแบบแคต
3 หรือแคต 4 ของเดิมที่มีอยู่แล้ว</dd>

<dd>
การสร้าง soho จึงต้องอาศัยแลนและเครือข่ายอีเธอร์เน็ต ก็เป็นทางเลือกที่หลีกเลี่ยงไม่ได้</dd>

<p>
<hr width="100%">
เขียนโดย : รศ.ยืน&nbsp; ภู่วรวรรณ
<br>ไมโครคอมพิวเตอร์ ฉบับที่ 163 เดือน กุมภาพันธ์ 2542</td>
</tr>
</table></center>

<dd>
</dd>


</body>
</html>
