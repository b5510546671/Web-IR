<html>
<head>
<title>การพัฒนาซอฟต์แวร์แบบออปเจ็กกับเทคโนโลยีเว็บ</title>
</head>
<body bgcolor=white text=black>
<font face = "ms sans serif" size = -1>
<table cols=1 width="100%" bgcolor="#d9ffaa" >
<tr>
<td><font face = "ms sans serif">
<center><b>การพัฒนาซอฟต์แวร์แบบออปเจ็กกับเทคโนโลยีเว็บ</b></center>
</td>
</tr>
</table><br>
<p>


	<dd>อินเทอร์เน็ตเป็น<wbr>ตัว<wbr>อย่าง<wbr>ของ<wbr>ความ<wbr>สำเร็จ<wbr>ของ<wbr>เทคโนโลยี<wbr>ที่<wbr>ได้<wbr>รับ<wbr>การ<wbr>ขาน<wbr>รับ<wbr>จาก<wbr>ทั่ว<wbr>โลก ปัจจุบัน<wbr>การ<wbr>เติบ<wbr>โต<wbr>ของอินเทอร์เน็ตได้<wbr>ครอบ<wbr>คลุม<wbr>ทั่ว<wbr>ทั้ง<wbr>โลก และ<wbr>เชื่อม<wbr>โยง<wbr>กัน<wbr>จน<wbr>กลาย<wbr>เป็น<wbr>ถนน<wbr>ของ<wbr>ข้อ<wbr>มูล<wbr>ข่าว<wbr>สาร<wbr>ที่<wbr>เป็น<wbr>เสมือน<wbr>ใย<wbr>แมง<wbr>มุม<wbr>คลุม<wbr>ทุก<wbr>หน<wbr>ทุก<wbr>แห่ง<wbr>ไว้<wbr>หมด
<p>
	<dd>ใน<wbr>ที่<wbr>สุด<wbr>ทุก<wbr>คน<wbr>บน<wbr>พื้น<wbr>โลก<wbr>จะ<wbr>ใช้<wbr>ข้อ<wbr>มูล<wbr>ข่าว<wbr>สาร และ<wbr>รับ<wbr>ส่ง<wbr>ข่าว<wbr>สาร<wbr>ผ่าน<wbr>เครือ<wbr>ข่าย<wbr>นี้ โดย<wbr>มี<wbr>เพียง  พีซี<wbr>เครื่องหนึ่ง<wbr>กับ<wbr>ซอฟต์แวร์<wbr>ที่<wbr>เรียกว่า<wbr>บราวเซอร์<wbr>ก็<wbr>ทำ<wbr>ให้<wbr>สามารถ<wbr>เชื่อม<wbr>ต่อ<wbr>เข้า<wbr>สู่<wbr>เครือข่าย<wbr> ภาย<wbr>ใน<wbr>องค์กร<wbr>ก็<wbr>มี<wbr>การ<wbr>เชื่อม<wbr>โยง<wbr>กลุ่ม<wbr>ทำ<wbr>งาน<wbr>ที่<wbr>เรียกว่า<wbr>เวิร์กกรุป<wbr>เข้า<wbr>ด้วย<wbr>กัน และ<wbr>เชื่อม<wbr>เข้า<wbr>สู่<wbr>อินเทอร์เน็ต<wbr>ใน<wbr>ที่<wbr>สุด
<p>
	<dd>เมื่อ<wbr>เป็น<wbr>เช่น<wbr>นี้<wbr>การ<wbr>แสดง<wbr>ภาพ<wbr>ของ<wbr>องค์กร<wbr>หรือ<wbr>บุคคล<wbr>บน<wbr>เครือ<wbr>ข่าย<wbr>จึง<wbr>ใช้<wbr>สัญญลักษณ์<wbr>ที่<wbr>เรียก<wbr>ว่า<wbr>โฮมเพ็จ<wbr> หรือ<wbr>สถานี<wbr>บริการ<wbr>ที่<wbr>นำ<wbr>ข้อ<wbr>มูล<wbr>ข่าว<wbr>สาร<wbr>มา<wbr>วาง<wbr>ไว้ เพื่อ<wbr>เป็น<wbr>ตัว<wbr>แทน<wbr>องค์กร<wbr>หรือ<wbr>บุคคล
<p>

<dd>กล่าว<wbr>กัน<wbr>ว่า<wbr> การ<wbr>ทำ<wbr>งาน<wbr>ทุก<wbr>อย่าง<wbr>ใน<wbr>ยุค<wbr>ต่อ<wbr>จาก<wbr>นี้<wbr>ไป<wbr>จะ<wbr>ใช้<wbr>เทคโนโลยีเว็บ<wbr>นี้<wbr>เข้า<wbr>มา<wbr>มี<wbr>ส่วน<wbr>เกี่ยว<wbr>ข้อง<wbr>อยู่<wbr>ด้วย<wbr>เสมอ สภาพ<wbr>การ<wbr>ทำ<wbr>งาน<wbr>หลาย<wbr>อย่าง<wbr>จะ<wbr>เปลี่ยน<wbr>ลักษณะ<wbr>และ<wbr>บท<wbr>บาท<wbr>ที่<wbr>เคย<wbr>เป็น การ<wbr>ดำเนิน<wbr>งาน<wbr>จึง<wbr>ต้อง<wbr>หัน<wbr>มา<wbr>สร้าง<wbr>ประโยชน์<wbr>บน<wbr>เว็บนี้<wbr>ให้<wbr>มาก<wbr>ที่<wbr>สุด
<p>

<dd>ลอง<wbr>นึก<wbr>ดู<wbr>ว่า <wbr>สถาปนิก<wbr>สามารถ<wbr>ออก<wbr>แบบ<wbr>บ้าน<wbr>บน<wbr>เครื่อง<wbr>คอมพิวเตอร์ <wbr>และ<wbr>แสดง<wbr>บน<wbr>เว็บ <wbr>สามารถ<wbr>ส่ง<wbr>ต่อ<wbr>ให้กับ<wbr>ลูกค้า<wbr>ได้<wbr>ชม โดย<wbr>มี<wbr>โปรแกรม<wbr>สมมุติ<wbr>ที่<wbr>จะ<wbr>ดู<wbr>รูป<wbr>แบบ<wbr>ได้<wbr>เหมือน<wbr>จริง และ<wbr>ยัง<wbr>ส่ง<wbr>ให้<wbr>วิศวกร<wbr>คำนวณ<wbr>โครงสร้าง<wbr> ประเมิน<wbr>ราคา หาก<wbr>ไม่<wbr>พอ<wbr>ใจ<wbr>บาง<wbr>ส่วน<wbr>ก็<wbr>ปรับ<wbr>แต่ง<wbr>แก้<wbr>ไข<wbr>บน<wbr>คอมพิวเตอร์<wbr>ที่<wbr>เชื่อม<wbr>โยง<wbr>ถึง<wbr>กัน<wbr>ได้
<p>
	<dd>การ<wbr>ออก<wbr>แบบ<wbr>ผลิตภัณฑ์<wbr>ทาง<wbr>อุตสาหกรรม<wbr>ก็<wbr>ใช้<wbr>โปรแกรม<wbr>พวก<wbr> cad - computer aided design<wbr> เมื่อ<wbr>ออก<wbr>แบบ<wbr>เสร็จ<wbr>ก็<wbr>เชื่อม<wbr>โยง<wbr>ผ่าน<wbr>เครือข่าย เพื่อ<wbr>ส่ง<wbr>ต่อ<wbr>ส่วน<wbr>การ<wbr>ผลิต<wbr>หรือ<wbr>ตรวจ<wbr>สอบ<wbr>ต่าง ๆ การ<wbr>ผลิต<wbr>ก็<wbr>ใช้<wbr>โปรแกรม<wbr>ประเภท<wbr>คอมพิวเตอร์<wbr>ช่วย<wbr>ใน<wbr>การ<wbr>ผลิต ที่<wbr>เรียกว่า<wbr> cam - computer aided manufacturing <wbr>เครื่องจักร<wbr>ส่วน<wbr>ใหญ่<wbr>ใช้<wbr>คอมพิวเตอร์<wbr>ควบ<wbr>คุม<wbr>และ<wbr>เชื่อม<wbr>ต่อ<wbr>กัน<wbr>เป็น<wbr>เครือ<wbr>ข่าย ทำ<wbr>ให้<wbr>การ<wbr>ใช้<wbr>วัตถุ<wbr>ดิบ<wbr>ที่<wbr>เชื่อม<wbr>โยง<wbr>ไป<wbr>ยัง<wbr>บริษัท<wbr>ผู้<wbr>ขาย<wbr>เป็น<wbr>ไป<wbr>อย่าง<wbr>มี<wbr>ประสิทธิภาพ การ<wbr>เกี่ยว<wbr>โยง<wbr>ยัง<wbr>ครอบ<wbr>คลุม<wbr>ถึง<wbr>การ<wbr>ควบ<wbr>คุม<wbr>สิน<wbr>ค้า<wbr>คง<wbr>คลัง<wbr>และ<wbr>ฝ่าย<wbr>บัญชี<wbr>ของ<wbr>บริษัท
<p>
<dd>การ<wbr>ค้า<wbr>ขาย<wbr>ที่<wbr>เรียกว่า<wbr> อีคอมเมิร์ช (ecommerce) <wbr>จะ<wbr>เข้า<wbr>มา<wbr>มี<wbr>บท<wbr>บาท<wbr>ต่อ<wbr>การ<wbr>ค้า<wbr>ยุค<wbr>ใหม่ การ<wbr>ทำ<wbr>งาน<wbr>ภาย<wbr>ใน<wbr>สำนัก<wbr>งาน<wbr>จะ<wbr>มี<wbr>การ<wbr>สร้าง<wbr>กลุ่ม<wbr>งาน<wbr>ที่<wbr>ทำ<wbr>งาน<wbr>ร่วม<wbr>กัน โดย<wbr>อาศัย<wbr>เครือ<wbr>ข่าย<wbr>เป็น<wbr>ตัว<wbr>เชื่อม<wbr>โยง การ<wbr>ค้า<wbr>ขาย<wbr>บน<wbr>เครือ<wbr>ข่าย<wbr>ทำ<wbr>ให้<wbr>เป้า<wbr>หมาย<wbr>ของ<wbr>ลูก<wbr>ค้า<wbr>กว้าง<wbr>ไกล<wbr>ออก<wbr>ไป<wbr>อีก<wbr>มาก การ<wbr>นำ<wbr>เสนอ<wbr>สิน<wbr>ค้า<wbr>ที่<wbr>อยู่<wbr>ใน<wbr>รูป<wbr>ของ<wbr>โฮมเพ็จ<wbr>จะ<wbr>มี<wbr>การ<wbr>พัฒนา<wbr>ให้<wbr>ก้าว<wbr>หน้า<wbr>ไป<wbr>อีก<wbr>มาก ใน<wbr>ยุค<wbr>ต่อ<wbr>จาก<wbr>นี้ การ<wbr>นำ<wbr>เสนอ<wbr>บน<wbr>อินเทอร์เน็ต<wbr>จะ<wbr>พึ่ง<wbr>พา<wbr>เทคโนโลยี<wbr>มัลติ<wbr>มีเดีย และ<wbr>การ<wbr>แสดง<wbr>ที่<wbr>มี<wbr>ลักษณะ<wbr>สม<wbr>จริง<wbr>มาก<wbr>ขึ้น
<p>
<dd>กล่าว<wbr>กัน<wbr>ว่า<wbr>ใน<wbr>อนาคต ถ้า<wbr>เครือข่าย<wbr>อินเทอร์เน็ต<wbr>เกิด<wbr>ขัด<wbr>ข้อง<wbr>หรือ<wbr>ล้ม<wbr>เหลว<wbr>ลง จะ<wbr>ทำ<wbr>ให้<wbr>กิจ<wbr>การ<wbr>การ<wbr>ทำ<wbr>งาน<wbr>หลาย<wbr>อย่าง<wbr>มี<wbr>ปัญหา<wbr>และ<wbr>อาจ<wbr>จะ<wbr>เป็น<wbr>ความ<wbr>โกลาหล<wbr>ได้ การ<wbr>สั่ง<wbr>ซื้อ<wbr>สินค้า<wbr>และ<wbr>วัตถุ<wbr>ดิบ<wbr>ที่<wbr>ใช้<wbr>ระบบ<wbr>การ<wbr>แลก<wbr>เปลี่ยน<wbr>ข้อ<wbr>มูล<wbr>จะ<wbr>หยุดชงัก จน<wbr>มี<wbr>ผู้<wbr>พูด<wbr>ติด<wbr>ตลก<wbr>ว่า เงิน<wbr>เดือน<wbr>อาจ<wbr>จะ<wbr>ไม่<wbr>สามารถ<wbr>จ่าย<wbr>ได้ เพราะ<wbr>ระบบ<wbr>โปรแกรม<wbr>เงิน<wbr>เดือน<wbr>ที่<wbr>ทำ<wbr>งาน<wbr>ร่วม<wbr>กัน<wbr>อยู่<wbr>บนเว็บไม่<wbr>สามารถ<wbr>รับ<wbr>ข้อ<wbr>มูล<wbr>มา<wbr>ประมวล<wbr>ผล<wbr>ได้หมด
<p>
<dd>เทคโนโลยีเว็บ<wbr>จึง<wbr>ประกอบ<wbr>ด้วย<wbr>ตัว<wbr>เทคโนโลยี<wbr>สอง<wbr>ส่วน ส่วน<wbr>หนึ่ง<wbr>คือ<wbr>เครือ<wbr>ข่าย<wbr>คอมพิวเตอร์<wbr>ที่<wbr>ต้อง<wbr>พัฒนา<wbr>ให้<wbr>ถนน<wbr>ของ<wbr>ข้อ<wbr>มูล<wbr>ข่าว<wbr>สาร<wbr>มี<wbr>ขนาด<wbr>กว้าง<wbr>และ<wbr><wbr>รวด<wbr>เร็ว<wbr>มาก<wbr>ขึ้น การ<wbr>เชื่อม<wbr>โยง<wbr>ติด<wbr>ต่อ<wbr>ถึง<wbr>กัน<wbr>เป็น<wbr>เครือ<wbr>ข่าย<wbr>ของ<wbr>โลก มี<wbr>ระบบ<wbr>การ<wbr>ดู<wbr>แล<wbr>และ<wbr>รักษา<wbr>ความ<wbr>ปลอด<wbr>ภัย<wbr>ของ<wbr>ข้อมูล<wbr>ได้<wbr>ดี<wbr>ขึ้น เทคโนโลยี<wbr>อีก<wbr>ส่วน<wbr>หนึ่ง<wbr>คือ<wbr>เทคโนโลยี<wbr>ทางด้าน<wbr>ซอฟต์แวร์<wbr> ปัจจุบัน<wbr>มี<wbr>การ<wbr>พัฒนา<wbr>ใน<wbr>รูป<wbr>แบบ<wbr>แนว<wbr>ทางการ<wbr>พัฒนา<wbr>เชิง<wbr>วัตถุ หรือ<wbr>ที่<wbr>เรียกว่า<wbr> ออปเจ็ก<wbr> โอเรียนเต็ด<wbr> (object oriented)<wbr> ทำ<wbr>ให้<wbr>ซอฟต์แวร์<wbr>บน<wbr>เครือ<wbr>ข่าย<wbr>มี<wbr>ลักษณะ<wbr>เป็น<wbr>รูป<wbr>ธรรม ผู้<wbr>ใช้<wbr>งาน<wbr>ใช้<wbr>เพียง<wbr>บราวเซอร์<wbr>หรือ<wbr>สถานี<wbr>ปลาย<wbr>ทาง แต่<wbr>สามารถ<wbr>เรียก<wbr>ซอฟต์แวร์<wbr>จาก<wbr>เชิร์ฟเวอร์<wbr>ให้<wbr>มา<wbr>ทำ<wbr>งาน<wbr>บนเครื่องของ<wbr>ตน<wbr>เอง<wbr>ได้ การ<wbr>พัฒนา<wbr>ซอฟต์แวร์<wbr>เชิง<wbr>วัตถุ<wbr>แบบ<wbr>กระจาย<wbr>จะ<wbr>เป็น<wbr>หน<wbr>ทางที่<wbr>ทำ<wbr>ให้<wbr>ความ<wbr>ซับ<wbr>ซ้อน<wbr>ของ<wbr>ระบบ<wbr>งาน<wbr>เป็น<wbr>ไป<wbr>ได้<wbr>อีก<wbr>มาก การ<wbr>ทำ<wbr>งาน<wbr>ร่วม<wbr>กัน<wbr>บน<wbr>เครือข่าย<wbr>จะ<wbr>อาศัย<wbr>ซอฟต์แวร์<wbr>ที่<wbr>เป็น<wbr>ออปเจ็ก<wbr> กระจาย<wbr>อยู่<wbr>ใน<wbr>ที่<wbr>ต่าง ๆ ซอฟต์แวร์<wbr>แบบ<wbr>ออปเจ็ก<wbr>เหล่านี้<wbr>สร้าง<wbr>การ<wbr>ประยุกต์<wbr>ใช้<wbr>งาน<wbr>ด้าน<wbr>ต่าง ๆ ได้<wbr>อีก<wbr>มาก<wbr>มาย<wbr>มหาศาล
<p>
<dd>ทั้ง<wbr>เทคโนโลยี<wbr>เครือข่าย<wbr>และ<wbr>เทคโนโลยี<wbr>ซอฟต์แวร์<wbr>เชิง<wbr>วัตถุ เป็น<wbr>แนว<wbr>คิด<wbr>แนว<wbr>ใหม่<wbr>ที่<wbr>จะ<wbr>ทำ<wbr>ให้<wbr>เทคโนโลยีเว็บเดิน<wbr>หน้า<wbr>ไป<wbr>ได้<wbr>อีก<wbr>มาก ดัง<wbr>ตัว<wbr>อย่าง<wbr>เช่น สถาปนิก<wbr>ออก<wbr>แบบ<wbr>ชิ้น<wbr>งาน<wbr>และ<wbr>นำ<wbr>เสนอ<wbr>ไว้<wbr>บนเชิร์ฟเวอร์ ผู้<wbr>เรียก<wbr>ดู<wbr>สามารถ<wbr>นำ<wbr>ชิ้น<wbr>งาน<wbr>มา<wbr>ทำ<wbr>งาน<wbr>บนเครื่องของ<wbr>ตน<wbr>เอง จน<wbr>สามารถ<wbr>ดู<wbr>ผล<wbr>งาน<wbr>เป็น<wbr>ภาพ<wbr>แบบ<wbr>สาม<wbr>มิติ โปรแกรม<wbr>ที่<wbr>ใช้<wbr>ใน<wbr>การ<wbr>นำ<wbr>เสนอ<wbr>ผล<wbr>งาน<wbr>ก็<wbr>เป็น<wbr>โปรแกรม<wbr>ที่<wbr>กระจาย<wbr>อยู่<wbr>ใน<wbr>เชิร์ฟเวอร์<wbr>ต่าง ๆ ที่<wbr>เรียก<wbr>เข้า<wbr>มา<wbr>ใช้<wbr>งาน<wbr>ร่วม<wbr>กัน
<p>
<dd>ณ วัน<wbr>นี้<wbr>การ<wbr>พัฒนา<wbr>ซอฟต์แวร์<wbr>เชิง<wbr>วัตถุ<wbr>บน<wbr>เครือข่าย<wbr>ยัง<wbr>เป็น<wbr>จุด<wbr>เริ่ม<wbr>ต้น<wbr>ของ<wbr>การ<wbr>พัฒนา ดัง<wbr>เรา<wbr>จะ<wbr>เห็น<wbr>แนว<wbr>ทางของ<wbr>การ<wbr>พัฒนา<wbr>ซอฟต์แวร์<wbr>บน<wbr>เว็บ<wbr>ที่<wbr>ใช้<wbr>ภาษาจาวา<wbr> ภาษาจาวา<wbr>มี<wbr>แนว<wbr>ทางของ<wbr>การ<wbr>สร้าง<wbr>ซอฟต์แวร์แบบ<wbr>เชิง<wbr>วัตถุ ที่<wbr>ผู้<wbr>ใช้<wbr>สามารถ<wbr>เรียก<wbr>รหัสจาวา<wbr>มา<wbr>ทำ<wbr>งาน หรือ<wbr>ดำเนิน<wbr>การ<wbr>ที่<wbr>เครื่อง<wbr>ของ<wbr>ตน<wbr>เอง มี<wbr>การ<wbr>ทำ<wbr>งาน<wbr>ได้<wbr>โดย<wbr>ไม่<wbr>ต้อง<wbr>ใช้<wbr>ทรัพยากร<wbr>ที่<wbr>เครื่อง<wbr>มาก<wbr>มาย<wbr>นัก
<p>
<dd>ความ<wbr>คิด<wbr>ของ<wbr>การ<wbr>พัฒนา<wbr>ซอฟต์แวร์<wbr>บน<wbr>เครือข่าย<wbr>ใน<wbr>รูปแบบ<wbr>เว็บจึง<wbr>ต้อง<wbr>เปลี่ยน<wbr>แนว<wbr>คิด<wbr>จากเดิมไป<wbr> เพราะ<wbr>จากเดิมให้<wbr>ซอฟต์แวร์<wbr>อยู่<wbr>ที่<wbr>เครื่องหลัก ผู้<wbr>ใช้<wbr>ออนไลน์<wbr>ผ่าน<wbr>เครือข่าย<wbr>ไป<wbr>เรียก<wbr>ใช้ แต่<wbr>ต่อ<wbr>มา<wbr>มี<wbr>แนว<wbr>คิด<wbr>ใน<wbr>การ<wbr>ทำ<wbr>งาน<wbr>แบบ<wbr>ไคลแอนต์<wbr>และ<wbr>เชิร์ฟเวอร์ อินเทอร์เน็ตใน<wbr>ยุค<wbr>แรก<wbr>ใช้<wbr>แบบ<wbr>ไคลแอนต์<wbr>และ<wbr>เชิร์ฟเวอร์<wbr>เป็น<wbr>หลัก ดัง<wbr>เรา<wbr>จะ<wbr>เห็น<wbr>ได้<wbr>จาก<wbr>ตัว<wbr>อย่าง<wbr>ของ<wbr>การ<wbr>ประยุกต์<wbr>บน www ที่<wbr>แพร่<wbr>หลาย<wbr>ใน<wbr>รูป<wbr>โฮมเพ็จ<wbr>บน<wbr>อินเทอร์เน็ต<wbr> โปรแกรม<wbr>บราวเซอร์<wbr>เป็น<wbr>โปรแกรม<wbr>แบบ<wbr>ไคลแอนต์ <wbr>และ<wbr>ทาง www<wbr> เชิร์ฟเวอร์<wbr>มี<wbr>โปรแกรม<wbr>จัด<wbr>การเว็บ ครั้น<wbr>เมื่อ<wbr>สร้าง<wbr>ซอฟต์แวร์<wbr>ใน<wbr>รูป<wbr>แบบ<wbr>เชิง<wbr>วัตถุ หรือ<wbr>เป็น<wbr>ออปเจ็ก<wbr>มาก<wbr>ขึ้น การ<wbr>ทำ<wbr>งาน<wbr>บน<wbr>เครือข่าย<wbr>จึง<wbr>มี<wbr>ลักษณะ<wbr>การ<wbr>เรียก<wbr>ซอฟต์แวร์<wbr>แบบ<wbr>ออปเจ็ก<wbr>มา<wbr>ทำ<wbr>งาน<wbr>ร่วม<wbr>กัน<wbr>ด้วย แทน<wbr>ที่<wbr>จะ<wbr>เรียก<wbr>เฉพาะ<wbr>ข้อ<wbr>มูล เหมือน<wbr>เช่น<wbr>การ<wbr>ใช้<wbr>งาน<wbr>เปิด<wbr>ข้อ<wbr>มูล<wbr>โฮมเพ็จ<wbr>ทั่ว<wbr>ไป
<p>
<dd>ลักษณะ<wbr>เด่น<wbr>ของ<wbr>ซอฟต์แวร์<wbr>เชิง<wbr>วัตถุ<wbr>คือ แต่<wbr>ละ<wbr>ออปเจ็ก<wbr>ของ<wbr>ซอฟต์แวร์<wbr>มี<wbr>ลักษณะ<wbr>อิสระ โดย<wbr>ซ่อน<wbr>ส่วน<wbr>ที่<wbr>เป็น<wbr>กระบวน<wbr>การ<wbr>ทำ<wbr>งาน<wbr>และ<wbr>ข้อมูล<wbr>ไว้<wbr>ภาย<wbr>ใน การ<wbr>ติด<wbr>ต่อ<wbr>ระหว่าง<wbr>ออปเจ็ก<wbr>ใช้<wbr>ระบบ<wbr>สื่อสาร<wbr> โดย<wbr>ส่ง<wbr>สัญญาณ<wbr>กระตุ้น<wbr>การ<wbr>ทำ<wbr>งาน<wbr>ของ<wbr>ออปเจ็ก<wbr> ดัง<wbr>นั้น<wbr>ซอฟต์แวร์<wbr>เชิง<wbr>วัตถุ<wbr>จึง<wbr>เป็น<wbr>ซอฟต์แวร์<wbr>ที่<wbr>เหมาะ<wbr>สม<wbr>กับ<wbr>การ<wbr>ใช้<wbr>งาน<wbr>บน<wbr>เครือข่าย<wbr> เพราะ<wbr>สามารถ<wbr>กระจาย<wbr>ออปเจ็ก<wbr>และ<wbr>ส่ง<wbr>ออปเจ็ก<wbr>ไป<wbr>ทำ<wbr>งาน<wbr>ที่<wbr>ใด<wbr>ก็<wbr>ได้
<p>
<dd>เทคโนโลยีเว็บ<wbr>จึง<wbr>เป็น<wbr>เทคโนโลยี<wbr>ที่<wbr>จะ<wbr>ปรับ<wbr>เปลี่ยน<wbr>ไป<wbr>หมด การ<wbr>ดำ<wbr>เนิน<wbr>งาน<wbr>ทาง<wbr>ธุรกิจ<wbr>ทั่ว<wbr>ไป<wbr>ภาย<wbr>ใน<wbr>องค์กร<wbr>และ<wbr>ระหว่าง<wbr>องค์<wbr>กร<wbr>จะ<wbr>ต้อง<wbr>เกี่ยว<wbr>ข้อง<wbr>กับ<wbr>ซอฟต์แวร์<wbr>ที่<wbr>เชื่อม<wbr>โยง<wbr>กัน<wbr>และ<wbr>ทำ<wbr>งาน<wbr>ร่วม<wbr>กัน การ<wbr>พัฒนา<wbr>ธุรกิจ<wbr>บน<wbr>พื้น<wbr>ฐาน<wbr>ของ<wbr>เทคโนโลยีเว็บ<wbr>จึง<wbr>เป็น<wbr>สิ่ง<wbr>ที่<wbr>จะ<wbr>หลีก<wbr>เลี่ยง<wbr>การ<wbr>ใช้<wbr>ซอฟต์แวร์<wbr>แนว<wbr>ใหม่<wbr>นี้<wbr>ไม่<wbr>ได้
<p>
<dd>ก็<wbr>อยาก<wbr>จะ<wbr>เน้น<wbr>ให้<wbr>เห็น<wbr>ว่า ไม่<wbr>ว่า<wbr>เครือข่าย<wbr>จะ<wbr>พัฒนา<wbr>ทาง<wbr>ฮาร์ดแวร์<wbr>ไป<wbr>มาก<wbr>มาย<wbr>เพียง<wbr>ไร การ<wbr>ประยุกต์<wbr>ใช้<wbr>งาน<wbr>ที่<wbr>ได้<wbr>ผล<wbr>ดี<wbr>ยัง<wbr>ขึ้น<wbr>กับ<wbr>การ<wbr>พัฒนา<wbr>ซอฟต์แวร์<wbr>บน<wbr>เครือข่าย<wbr> แนว<wbr>ทางของ<wbr>การ<wbr>พัฒนา<wbr>ซอฟต์แวร์<wbr>ที่<wbr>เป็น<wbr>ออปเจ็ก<wbr> เหมือน<wbr>วัตถุ และ<wbr>ยัง<wbr>วาง<wbr>กระจาย<wbr>กัน<wbr>บน<wbr>เครือ<wbr>ข่าย<wbr>ที่<wbr>สามารถ<wbr>เรียก<wbr>มา<wbr>ใช้<wbr>งาน<wbr>ร่วม<wbr>กัน<wbr>เป็น<wbr>สิ่ง<wbr>ที่<wbr>น่า<wbr>จับ<wbr>ตา<wbr>มอง เพราะ<wbr>บน<wbr>เครือ<wbr>ข่าย<wbr>ไม่<wbr>ใช่<wbr>เป็น<wbr>ถนน<wbr>ของ<wbr>ข้อมูล<wbr>อย่าง<wbr>เดียว ยัง<wbr>เป็น<wbr>ถนน<wbr>ของ<wbr>โปรแกรม<wbr>ที่<wbr>มี<wbr>ลักษณะ<wbr>เป็น<wbr>ออปเจ็ก<wbr>ที่<wbr>จะ<wbr>วิ่ง<wbr>มา<wbr>ร่วม<wbr>กัน<wbr>ทำ<wbr>งาน<wbr>บน<wbr>เครื่องใด<wbr>เครื่องหนึ่ง<wbr> หรือ<wbr>ให้<wbr>หลาย ๆ <wbr>เครือ<wbr>ข่าย<wbr>ช่วย<wbr>กัน<wbr>ทำ<wbr>งาน<wbr>ตาม<wbr>ฟังก์ชัน<wbr>ที่<wbr>กำหนด
<p>
<dd>การ<wbr>ดำเนิน<wbr>การ<wbr>ทาง<wbr>ธุรกิจ<wbr>จึง<wbr>ต้อง<wbr>พึ่ง<wbr>ซอฟต์แวร์<wbr>แนว<wbr>ใหม่<wbr>นี้ <wbr>เพื่อ<wbr>ทำ<wbr>ให้<wbr>การ<wbr>ทำ<wbr>งาน<wbr>บน<wbr>เครือข่าย<wbr>มี<wbr>ลักษณะ<wbr>สมบูรณ์<wbr>แบบ<wbr>ยิ่ง<wbr>ขึ้น
<p>
<hr noshade>
เขียนโดย : รศ.ยืน  ภู่วรวรรณ<br>
last update : 17/05/1999<br>
</body>
</html>