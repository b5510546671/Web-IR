<html>
<head>
<title>การเดินสายสื่อสารภายในอาคารตามมาตรฐานระบบเปิด</title>
</head>
<body bgcolor=white text=#14167c>
<font face = "ms sans serif" size = -1>
<table cols=1 width="100%" bgcolor="#d9ffaa" >
<tr>
<td><font face = "ms sans serif">
<center><b>การเดินสายสื่อสารภายในอาคารตามมาตรฐานระบบเปิด</b></center>
</td>
</tr>
</table><p>



<p>
<dd>บท<wbr>บาท<wbr>ของ<wbr>การ<wbr>สื่อ<wbr>สาร<wbr>ข้อ<wbr>มูล<wbr>ใน<wbr>องค์<wbr>กร<wbr>มี<wbr>มาก<wbr>ขึ้น ทุก<wbr>องค์<wbr>กร<wbr>เริ่ม<wbr>มี<wbr>การ<wbr>นำ<wbr>เอา<wbr>คอมพิวเตอร์<wbr>เชื่อม<wbr>โยง<wbr>ต่อ<wbr>กัน<wbr>เป็น<wbr>ระบบ<wbr>แลน เชื่อม<wbr>ระหว่าง<wbr>แลนเป็น<wbr>เครือ<wbr>ข่าย<wbr>ที่<wbr>ใหญ่<wbr>ขึ้น ตลอด<wbr>จน<wbr>การ<wbr>เชื่อม<wbr>ระหว่าง<wbr>องค์<wbr>กร<wbr>เพื่อ<wbr>ใช้<wbr>ใน<wbr>การ<wbr>แลก<wbr>เปลี่ยน<wbr>ข้อ<wbr>มูล<wbr>ข่าว<wbr>สาร
<p>
<dd>การ<wbr>เดิน<wbr>สาย<wbr>สัญญาณ<wbr>สื่อ<wbr>สาร<wbr>ข้อ<wbr>มูล<wbr>จึง<wbr>เป็น<wbr>เรื่อง<wbr>สำคัญ อาคาร<wbr>สมัย<wbr>ใหม่<wbr>จึง<wbr>มี<wbr>การ<wbr>ออก<wbr>แบ<wbr>สาย<wbr>สัญญาณ<wbr>สื่อ<wbr>สาร<wbr>ไว้<wbr>พร้อม<wbr>เพื่อ<wbr>ให้<wbr>ใช้<wbr>งาน<wbr>ได้<wbr>ทัน<wbr>ที สามารถ<wbr>ปรับ<wbr>เปลี่ยน<wbr>รูป<wbr>แบบ<wbr>ของ<wbr>เครือ<wbr>ข่าย<wbr>ภาย<wbr>หลัง<wbr>ได้<wbr>ง่าย ระบบ<wbr>การ<wbr>เดิน<wbr>สาย<wbr>สื่อ<wbr>สาร<wbr>ใน<wbr>อาคาร<wbr>จึง<wbr>มี<wbr>ลักษณะ<wbr>เป็น<wbr>แบบ<wbr>ระบบ<wbr>เปิด ( open wiring system ) คือ พร้อม<wbr>ที่<wbr>จะ<wbr>เชื่อม<wbr>ต่อกับอุปกรณ์<wbr>ต่าง ๆ ได้<wbr>โดย<wbr>ง่า<wbr>ย

<p><dd>มาตร<wbr>ฐาน<wbr>การ<wbr>เดิน<wbr>สาย<wbr>สัญญาณ<wbr>สื่อ<wbr>สาร<wbr>ใน<wbr>อาคาร<wbr>แบบ<wbr>ระบบ<wbr>เปิด ได้<wbr>รับ<wbr>การ<wbr>กำหนด<wbr>มาตร<wbr>ฐาน<wbr>โดย<wbr>องค์<wbr>กร<wbr>มาตร<wbr>ฐาน<wbr>ที่<wbr>สำคัญ<wbr>ของ<wbr>สหรัฐ<wbr>อเมริกา มาตร<wbr>ฐาน<wbr>ดัง<wbr>กล่าว<wbr>คือ ansi/eia/tia-568

<p><center><img src="eia_1.jpg"></center><p><br>


<p><dd>ลักษณะ<wbr>การ<wbr>เดิน<wbr>สาย<wbr>สื่อ<wbr>สาร<wbr>ที่<wbr>สำคัญ<wbr>มี<wbr>ลักษณะ<wbr>เป็น<wbr>แบบ<wbr>กระจาย โดย<wbr>เน้น<wbr>จาก<wbr>ปลาย<wbr>สาย<wbr>คือ อุปกรณ์<wbr>สำนัก<wbr>งาน<wbr>ต่าง ๆ  เช่น เครื่องคอมพิวเตอร์ โทรศัพท์ โทร<wbr>สาร ต่อ<wbr>เข้ากับปลั๊ก<wbr>ผนัง<wbr>กำแพง<wbr>จาก<wbr>ปลั๊ก<wbr>ผนัง<wbr>กำแพง<wbr>มี<wbr>สาย<wbr>เชื่อม<wbr>โยง<wbr>มา<wbr>รวม<wbr>กัน<wbr>ที่<wbr>แผง<wbr>รวม<wbr>สาย<wbr>ที่เ<wbr>รี<wbr>ยก<wbr>ว่า patch panel จาก<wbr>นั้น<wbr>เดิน<wbr>ต่อ<wbr>มา<wbr>รวม<wbr>ยัง<wbr>ห้อง<wbr>ควบ<wbr>คุม<wbr>ระบบ<wbr>สื่อ<wbr>สาร ที่<wbr>มี<wbr>อุปกรณ์<wbr>สื่อ<wbr>สาร<wbr>ต่าง ๆ ติด<wbr>ตั้ง<wbr>อยู่ เช่น ฮัพ บริดจ์ เราเตอร์ หรือ<wbr>อุปกรณ์<wbr>เชื่อม<wbr>โยง<wbr>สัญญาณ<wbr>อื่น เช่น pbx
<p>
<center><font color=#835353>การเดินสายสัญญาณสื่อสารตามหลัก open wiring system มาตรฐานสาย eia/aia 568</font></center><br>
<center><img src="eia_2.jpg"></center><br>

<p><dd>การ<wbr>เดิน<wbr>สาย<wbr>สื่อ<wbr>สาร<wbr>ตาม<wbr>มาตร<wbr>ฐาน eia 568 จึง<wbr>แยก<wbr>เป็น<wbr>ระบบ<wbr>ย่อย<wbr>จาก<wbr>พื้น<wbr>ที่<wbr>ทำ<wbr>งาน ซึ่ง<wbr>เดิน<wbr>ด้วย<wbr>สายเคเบิล<wbr>แบบ<wbr>อ่อน เช่น ยูที<wbr>พี จาก<wbr>ปลั๊ก<wbr>บน<wbr>กำแพง<wbr>มา<wbr>ยัง<wbr>แผง<wbr>รวม<wbr>สาย เรียก<wbr>ว่า ระบบ<wbr>สาย<wbr>แนว<wbr>ราบ ( horizontal wiring ) หรือ<wbr>ใน<wbr>ระดับ<wbr>ชั้น<wbr>เดียว<wbr>กัน และ<wbr>มี<wbr>การ<wbr>เชื่อม<wbr>โยง<wbr>แผง<wbr>รวม<wbr>สาย<wbr>ระหว่าง<wbr>ชั้น ที่<wbr>เรียก<wbr>ว่า ระบบ<wbr>สาย<wbr>แนว<wbr>ดิ่ง ( vertical wiring ) เมื่อ<wbr>อยู่<wbr>ภาย<wbr>ใน<wbr>อาคาร<wbr>สาย<wbr>เชื่อม<wbr>โยง<wbr>ระหว่าง<wbr>แผง<wbr>รวม<wbr>สาย จึง<wbr>เสมือน<wbr>เป็น<wbr>แบคโบน ( back bone ) ณ ห้อง<wbr>ควบ<wbr>คุม<wbr>มี<wbr>อุปกรณ์<wbr>เชื่อม<wbr>ต่อ<wbr>หลาย<wbr>อย่าง<wbr>ประกอบ<wbr>อยู่ รวม<wbr>ทั้ง<wbr>มี<wbr>ระบบ<wbr>เชื่อม<wbr>โยงกับภาย<wbr>นอก

<p><dd>โท<wbr>โปโลยี<wbr>ของ<wbr>การ<wbr>เดิน<wbr>สาย<wbr>ใน<wbr>อาคาร<wbr>ตาม<wbr>มาตร<wbr>ฐาน<wbr>นี้<wbr>จึง<wbr>เป็น<wbr>การ<wbr>เดิน<wbr>แบบ<wbr>กระจาย<wbr>หรือ<wbr>แบบสตาร์โท<wbr>โป<wbr><wbr>โลยี<wbr>การ<wbr>มี<wbr>แผง<wbr>รวม<wbr>สาย<wbr>ก็<wbr>เพื่อ<wbr>ให้<wbr>มี<wbr>การ<wbr>ปรับ<wbr>เปลี่ยน<wbr>ระบบ<wbr>เครือ<wbr>ข่าย<wbr>ได้<wbr>ง่ายเพราะ<wbr>สามารถ<wbr>จัด<wbr>รู<wbr><wbr>ปแบบ<wbr>ให้<wbr>เข้ากับเครือ<wbr>ข่าย<wbr>แลนแบบ<wbr>ต่าง ๆ ได้

<p><dd>ตัว<wbr>กลาง<wbr>ที่<wbr>ใช้<wbr>ตาม<wbr>มาตร<wbr>ฐาน eia 568 นี้ ใช้<wbr>ตัว<wbr>กลาง<wbr>ที่<wbr>เป็น<wbr>สายยู<wbr>ที<wbr>พี ชนิด 3 ยูที<wbr>พี ชนิด 5 สาย<wbr>เส้น<wbr>ใย<wbr>แก้ว หรือ<wbr>สาย<wbr>เอสที<wbr>พี โดย<wbr>ถ้า<wbr>เป็นยูพี ชนิด 3 ก็<wbr>รอง<wbr>รับ<wbr>ความ<wbr>เร็ว<wbr>ของ<wbr>สัญญาณ<wbr>ได้<wbr>ไม่<wbr>น้อย<wbr>กว่า 10 เมกะ<wbr>บิตต่อ<wbr>วินาที ถ้า<wbr>เป็น<wbr>แบบ<wbr>ชนิด 5 เส้น<wbr>ใย<wbr>แสง หรือ<wbr>เอสที<wbr>พี ก็<wbr>รอง<wbr>รับ<wbr>ได้<wbr>กว่า 100 เมกะ<wbr>บิตต่อ<wbr>วินาที

<p><dd>ลักษณะ<wbr>เครือ<wbr>ข่าย<wbr>ที่<wbr>ใช้<wbr>ภาย<wbr>ใน<wbr>อาคาร<wbr>ที่<wbr>รอง<wbr>รับ<wbr>ด้วย<wbr>มาตร<wbr>ฐาน<wbr>นี้ คือ<wbr>เป็น<wbr>ระบบอะซิงโครนัสผ่าน<wbr>เทอร์มินัลเซิร์ฟเวอร์ ระบบ<wbr>อีเทอร์เน็ตแบบ 10 base t ระบบ<wbr>โท<wbr>เกน<wbr>ริง ระบบ<wbr>เอ<wbr>ทีเอ็ม ระบบ<wbr>โทรศัพท์ ฯลฯ

<p><dd>มาตร<wbr>ฐาน eia 568 ยัง<wbr>ครอบ<wbr>คลุม<wbr>ถึง<wbr>ลักษณะ<wbr>ของ<wbr>หัว<wbr>ต่อ<wbr>ที่<wbr>กำหนด<wbr>ไว้<wbr>ที่<wbr>ปลาย<wbr>สาย เพื่อ<wbr>ให้<wbr>นำ<wbr>อุปกรณ์<wbr>ต่าง ๆ มา<wbr>ประกอบ<wbr>ต่อ<wbr>ได้<wbr>ง่าย เช่น ถ้า<wbr>ใช้<wbr>สายยู<wbr>ที<wbr>พี<wbr>ก็<wbr>กำหนด<wbr>หัว<wbr>ต่อ<wbr>เป็น<wbr>แบบ rj45 มี<wbr>การ<wbr>กำหนด<wbr>ชนิด<wbr>ของ<wbr>หัว<wbr>ต่อ การ<wbr>กำหนด<wbr>ขั้ว<wbr>สาย เพื่อ<wbr>ให้<wbr>การ<wbr>เชื่อม<wbr>หัว<wbr>สาย<wbr>ใช้<wbr>ร่วม<wbr>กัน<wbr>ได้

<p><dd>การ<wbr>เดิน<wbr>สาย<wbr>สัญญาณ<wbr>ภาย<wbr>ใน<wbr>อาคาร<wbr>ตาม<wbr>มาตร<wbr>ฐาน<wbr>นี้<wbr>จึง<wbr>เสมือน<wbr>การ<wbr>เดิน<wbr>ปลั๊ก<wbr>ไฟ<wbr>ฟ้า<wbr>กำลัง ที่<wbr>สามารถ<wbr>นำ<wbr>อุปกรณ์<wbr>ไฟ<wbr>ฟ้า<wbr>มา<wbr>ใช้<wbr>ได้<wbr>ทัน<wbr>ที ทำ<wbr>ให้<wbr>ครอบ<wbr>คลุม<wbr>พื้น<wbr>ที่<wbr>ใช้<wbr>งาน<wbr>ภาย<wbr>ใน<wbr>อาคาร<wbr>ได้<wbr>หมด อาคาร<wbr>สมัย<wbr>ใหม่ จึง<wbr>จำ<wbr>เป็น<wbr>ต้องเต<wbr>รี<wbr>ยม<wbr>การ<wbr>เรื่อง<wbr>สาย<wbr>สัญญาณ<wbr>เหล่า<wbr>นี้<wbr>ไว้<wbr>ก่อน และ<wbr>หาก<wbr>เป็น<wbr>ไป<wbr>ตาม<wbr>มาตร<wbr>ฐาน<wbr>ก็<wbr>มั่น<wbr>ใจ<wbr>ได้<wbr>ว่า จะ<wbr>หา<wbr>อุปกรณ์<wbr>ต่าง ๆ มา<wbr>ใช้<wbr>งาน<wbr>ร่วม<wbr>ได้

<p>
<hr noshade>
เขียนโดย : รศ.ยืน ภู่วรวรรณ<br>
วารสาร datanews ฉบับที่ 17 มีนาคม-พฤษภาคม 2538<br>
last update : 03/07/1999
</body>
</html>

