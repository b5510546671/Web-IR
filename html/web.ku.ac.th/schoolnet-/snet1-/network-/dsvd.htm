<html>
<head>
<title>จตุรัสเทคโนโลยี : dvvd โมเด็มยุคใหม่</title>
</head>
<body bgcolor=white text=black>
<font face = "ms sans serif" size = -1>
<table cols=1 width="100%" bgcolor="#d9ffaa" >
<tr>
<td><font face = "ms sans serif">
<center><b>จตุรัสเทคโนโลยี : dsvd โมเด็มยุคใหม่</b></center>
</td>
</tr>
</table><br>
<p><dd>โมเด็มเป็น<wbr>อุปกรณ์<wbr>ประกอบ<wbr>สำคัญ<wbr>อย่าง<wbr>ยิ่ง<wbr>สำหรับ<wbr>พี<wbr>ซี<wbr>ใน<wbr>ยุค<wbr>ของ<wbr>ข่าว<wbr>สาร<wbr>ข้อ<wbr>มูล โมเด็มรุ่น<wbr>แรก ๆ  มี<wbr>ความ<wbr>เร็ว<wbr>ต่ำ แต่<wbr>ได้<wbr>พัฒนา<wbr>ความ<wbr>เร็ว<wbr>ขึ้น<wbr>มา<wbr>เป็น<wbr>ลำ<wbr>ดับ จน<wbr>ปัจจุบัน<wbr>ถือ<wbr>ได้<wbr>ว่าโมเด็ม v.34 ที่<wbr>ความ<wbr>เร็ว 28800 bps เป็น<wbr>มาตร<wbr>ฐาน<wbr>ที่<wbr>เหมาะ<wbr>สมกับการ<wbr>ใช้<wbr>งาน<wbr>ใน<wbr>ปัจจุบัน เทคโนโลยี<wbr>ของโมเด็มก้าว<wbr>สู่<wbr>ยุค<wbr>ถัด<wbr>มา<wbr>เมื่อ<wbr>เพิ่ม<wbr>ฟังก์ชัน<wbr>แฟกซ์<wbr>ให้โมเด็มสามารถ<wbr>รับ<wbr>ส่ง<wbr>โทร<wbr><wbr>สาร<wbr>ได้

<p><dd>โมเด็ม v.34 สามารถ<wbr>ส่ง<wbr>ข้อ<wbr>มูล<wbr>ที่<wbr>ความ<wbr>เร็ว 28800 bps แต่<wbr>ไม่<wbr>ว่า<wbr>จะ<wbr>เป็น<wbr>มาตร<wbr>ฐาน<wbr>ใด<wbr>ก็<wbr>ตาม ขณะ<wbr>ที่<wbr>ใช้โมเด็มรับ<wbr>ส่ง<wbr>ข้อ<wbr>มูล<wbr>ย่อม<wbr>ไม่<wbr>สามารถ<wbr>ใช้<wbr>สาย<wbr>เพื่อ<wbr>สนทนา<wbr>โทรศัพท์<wbr>ได้ หรือ<wbr>เมื่อ<wbr>ใช้<wbr>สาย<wbr>โทรศัพท์<wbr>อยู่<wbr>ก็<wbr>ไม่<wbr>สามารถ<wbr>ใช้โมเด็มได้ การ<wbr>รับ<wbr>ส่ง<wbr>ข้อ<wbr>มูล<wbr>พร้อมกับการ<wbr>ใช้<wbr>สาย<wbr>เพื่อ<wbr>สนทนา<wbr>จึง<wbr>เป็น<wbr>ไป<wbr>ไม่<wbr>ได้<wbr>สำหรับโมเด็มทั่ว<wbr>ไป ยก<wbr>เว้นกับโมเด็มใน<wbr>รูป<wbr>แบบ<wbr>ใหม่ หรือ dsvd

<p><h3><font color=green>dsvd คือ<wbr>อะไร<wbr><wbr></font></h3>

<p><dd>dsvd (digital simulteneous voice data) เป็นโมเด็มยุค<wbr>ใหม่<wbr>ที่<wbr>สามารถ<wbr>รับ<wbr>ส่ง<wbr>ข้อ<wbr>มูลกับโมเด็มปลาย<wbr>ทาง พร้อมกับยก<wbr>หู<wbr>โทรศัพท์<wbr>เพื่อ<wbr>สนทนากับผู้<wbr>รับ<wbr>ที่<wbr>เบอร์<wbr>นั้น<wbr>ได้<wbr>ใน<wbr>เวลา<wbr>เดียว<wbr>กัน หรือ<wbr>ใน<wbr>ทำนอง<wbr>กลับ<wbr>กัน<wbr>คือ เมื่อ<wbr>หมุน<wbr>เลข<wbr>หมาย<wbr>และ<wbr>สนทนากับผู้<wbr>รับ<wbr>ปลาย<wbr>ทา<wbr>งอ<wbr>ยู่ ก็<wbr>สามารถ<wbr>สั่ง<wbr>ให้โมเด็มส่ง<wbr>ถ่าย<wbr>ข้อ<wbr>มูล<wbr>ระหว่างเครื่องคอมพิวเตอร์<wbr>ของ<wbr>เรากับคอมพิวเตอร์<wbr>ที่<wbr>เบอร์<wbr>ปลาย<wbr>ทางได้<wbr>โดย<wbr>ไม่<wbr>ต้อง<wbr>วาง<wbr>หู<wbr>โทรศัพท์<wbr>การ<wbr>รับ<wbr>ส่ง<wbr>ข้อ<wbr>มูล<wbr>ด้วยโมเด็มพร้อมกับการ<wbr>ใช้<wbr><wbr>สาย<wbr>สนทนา<wbr>จะ<wbr>เกิด<wbr>ขึ้น<wbr>ได้<wbr>เมื่อ<wbr>ทั้งโมเด็มต้น<wbr>ทางและ<wbr>ปลาย<wbr>ทางต้อง<wbr>เป็นโมเด็ม dsvd ทั้ง<wbr>คู่

<p><h3><font color=green>dsvd ประ<wbr>โยชน์<wbr>ที่<wbr>เหนือ<wbr>กว่าโมเด็มธรรม<wbr>ดา<wbr><wbr></font></h3>

<p><dd>หาก<wbr>เรา<wbr>นึก<wbr>ถึง<wbr>สถาน<wbr>การณ์<wbr>ที่<wbr>กำลัง<wbr>ใช้โมเด็มติด<wbr>ต่อ<wbr>รับ<wbr>ส่ง<wbr>ข้อ<wbr>มูล<wbr>อยู่ เมื่อ<wbr>ต้อง<wbr>การ<wbr>สนทนากับผู้<wbr>ใช้<wbr>ปลาย<wbr>ทางก็<wbr>จำ<wbr>เป็น<wbr>ต้อง<wbr>ใช้<wbr>โทรศัพท์<wbr>อีก<wbr>หมาย<wbr>เลข<wbr>หนึ่ง นั่น<wbr>คือ<wbr>ทั้ง<wbr>คู่<wbr>จะ<wbr>ต้อง<wbr>มี<wbr>โทรศัพท์<wbr>เตรียม<wbr>พร้อม<wbr>ไว้<wbr>อย่าง<wbr>น้อย 2 เลข<wbr>หมาย เพื่อ<wbr>ใช้<wbr>งาน<wbr>แยก<wbr>จาก<wbr>กัน ถึง<wbr>แม้<wbr>ว่า<wbr>การ<wbr>มี<wbr>โทรศัพท์<wbr>สอง<wbr>หมาย<wbr>เลข<wbr>อาจ<wbr>ไม่<wbr>ใช่<wbr>เรื่อง<wbr>แปลก<wbr>นัก<wbr>ใน<wbr>ปัจจุบัน แต่<wbr>ก็<wbr>ต้อง<wbr>ลง<wbr>ทุน<wbr>จ่าย<wbr>เงิน<wbr>ซื้อ<wbr>โทรศัพท์ 2 เครื่อง อีก<wbr>ทั้ง<wbr>ต้อง<wbr>เสีย<wbr>ค่า<wbr>บริการ<wbr>ราย<wbr>เดือน<wbr>เพิ่ม<wbr>ขึ้น<wbr>อีก<wbr>เท่า<wbr>ตัว

<p><dd> dsvd เป็น<wbr>เทคโนโลยี<wbr>ที่<wbr>ช่วย<wbr>แก้<wbr>ปัญหา<wbr>นี้<wbr>ได้<wbr>และ<wbr>สามารถ<wbr>นำ<wbr>ไป<wbr>ประยุกต์<wbr>ใช้<wbr>งาน<wbr>ได้<wbr>อย่าง<wbr>คุ้ม<wbr>ค่า ตัว<wbr>อย่าง<wbr>เช่น การ<wbr>ใช้<wbr>ซอฟต์แวร์สื่อ<wbr>สาร<wbr>ข้อ<wbr>มูล<wbr>ส่วน<wbr>ตัว<wbr>ประเภท "audio graphics conference" ซึ่ง<wbr>เป็น<wbr>ซอฟต์แวร์ที่<wbr>เชื่อม<wbr>พี<wbr>ซี<wbr>สองเครื่องเข้า<wbr>ด้วย<wbr>กัน<wbr>ผ่านโมเด็ม ซอฟต์แวร์จะ<wbr>จัด<wbr>หน้า<wbr>จอ<wbr>ให้<wbr>ผู้<wbr>ใช้<wbr>ทั้ง<wbr>คู่<wbr>มอง<wbr>เห็น<wbr>ข้อ<wbr>มูล<wbr>ชุด<wbr>เดียว<wbr>กัน<wbr>เมื่อ<wbr>ใคร<wbr>คน<wbr>หนึ่ง<wbr>แก้<wbr>ไข<wbr><wbr>ข้อ<wbr>มูล<wbr>บน<wbr>จอ<wbr>ภาพ<wbr>ของ<wbr>ตัว<wbr>เอง ข้อ<wbr>มูล<wbr>บน<wbr>จอ<wbr>ของ<wbr>อีก<wbr>ฝ่าย<wbr>หนึ่ง<wbr>ก็<wbr>จะ<wbr>เปลี่ยน<wbr>แปลง<wbr>ตาม<wbr>ไป<wbr>ด้วย ขณะ<wbr>เดียว<wbr>กัน<wbr>ก็<wbr>สามารถ<wbr>ใช้<wbr>โทรศัพท์<wbr>ปรึกษา<wbr>งาน<wbr>ร่วม<wbr>กัน<wbr>แก้<wbr>ไข<wbr>ข้อ<wbr>มูล<wbr>นั้น<wbr>ได้

<p><dd>dsvd ช่วย<wbr>ให้<wbr>บริษัท<wbr>ซอฟต์แวร์สามารถ<wbr>ให้<wbr>บริการ<wbr>ลูก<wbr>ค้า<wbr>แบบ<wbr>ออนไลน์ได้<wbr>อย่าง<wbr>สมบูรณ์<wbr>แบบ เช่น ใน<wbr>กรณี<wbr>ที่<wbr>ลูก<wbr>ค้า<wbr>โทรศัพท์<wbr>มา<wbr>ปรึกษา<wbr>ปัญหา<wbr>ซอฟต์แวร์และ<wbr>พบ<wbr>ปัญหา<wbr>ว่า<wbr>ต้อง<wbr>ปรับไดรเวอร์เป็น<wbr>รุ<wbr><wbr>่นใหม่ หาก<wbr>ทั้ง<wbr>คู่<wbr>ใช้ dsvd ก็<wbr>สามารถ<wbr>สั่ง<wbr>ให้โมเด็มเชื่อม<wbr>เข้า<wbr>หา<wbr>กัน<wbr>โดย<wbr>ไม่<wbr>ต้อง<wbr>วาง<wbr>หู<wbr>โทรศัพท์ ลูก<wbr>ค้า<wbr>สามารถ<wbr>ดาวน์โหลดไดรเวอร์รุ่น<wbr>ใหม่<wbr>และ<wbr>ทด<wbr>ลอง<wbr>ติด<wbr>ตั้ง<wbr>ใน<wbr>เวลา<wbr>นั้น<wbr>ได้<wbr>ทัน<wbr>ที<wbr>ไป<wbr>จน<wbr>กว่า<wbr>จะ<wbr><wbr>เสร็จ<wbr>งาน

<p><dd>หาก<wbr>ลอง<wbr>นึก<wbr>ถึง<wbr>ประ<wbr>โยชน์<wbr>ใน<wbr>แง่<wbr>ความ<wbr>บันเทิง ปัจจุบัน<wbr>มี<wbr>เกม<wbr>ที่<wbr>เล่น<wbr>เป็น<wbr>คู่<wbr>ทางเครือ<wbr>ข่าย<wbr>หรือ<wbr>ทางโมเด็มแพร่<wbr>หลาย<wbr>มาก<wbr>มาย เมื่อ<wbr>ต้อง<wbr>การ<wbr>เล่น<wbr>เกมกับเพื่อน<wbr>ทางโทรศัพท์<wbr>ก็<wbr>เพียง<wbr>แต่<wbr>หมุน<wbr>หมาย<wbr>เลข<wbr>และ<wbr>เปิดเครื่องเล่น<wbr>เก<wbr><wbr>มผ่านโมเด็มได้<wbr>ทัน<wbr>ที โดย<wbr>ไม่<wbr>ต้อง<wbr>หมุน<wbr>โทรศัพท์<wbr>ซ้ำ จน<wbr>กระทั่ง<wbr>จบ<wbr>เกม<wbr>แล้ว<wbr>ก็<wbr>สามารถ<wbr>ตัด<wbr>การ<wbr>เชื่อม<wbr>ต่อ<wbr>ของโมเด็ม โดย<wbr>ยัง<wbr>สามารถ<wbr>คุย<wbr>โทรศัพท์<wbr>ต่อ<wbr>ไป<wbr>ได้<wbr>อีก

<p><h3><font color=green>การ<wbr>ติด<wbr>ตั้ง<wbr>และ<wbr>ใช้<wbr>งาน<wbr><wbr></font></h3>

<p><dd>การ<wbr>ติด<wbr>ตั้ง dsvd เข้ากับคอมพิวเตอร์<wbr>ยัง<wbr>คง<wbr>ใช้<wbr>รูป<wbr>แบบ<wbr>การ<wbr>ต่อ<wbr>เชื่อม<wbr>เหมือนกับโมเด็มปกติ<wbr>ทั่ว<wbr>ไป ดัง<wbr>รูป<wbr>ที่ 1  โมเด็ม dsvd จะ<wbr>ทำ<wbr>งาน<wbr>ตาม<wbr>คุณสมบัติ<wbr>ของ dsvd ได้<wbr>เมื่อโมเด็มปลาย<wbr>ทางเป็น dsvd เช่น<wbr>เดียว<wbr>กัน ใน<wbr>กรณีโมเด็มปลาย<wbr>ทางเป็นโมเด็มปกติ ตัวโมเด็มที่<wbr>เป็น dsvd จะ<wbr>ทำ<wbr>งาน<wbr>เสมือนกับเป็นโมเด็มมาตร<wbr>ฐาน<wbr>ธรรม<wbr>ดา<wbr>ตัว<wbr>หนึ่ง

<p><center><img src="dsvd.jpg"></center><p>

<p><dd>dsvd สามารถ<wbr>ตรวจ<wbr>สอบ<wbr>ว่าโมเด็มปลาย<wbr>ทางเป็น dsvd หรือ<wbr>ไม่ โดย<wbr>การ<wbr>ส่ง<wbr>รหัส<wbr>เริ่ม<wbr>ต้น (init string) ซึ่ง<wbr>ออก<wbr>แบบ<wbr>มา<wbr>โดย<wbr>เฉพาะ (รหัส at-sse=1) หาก<wbr>ปลาย<wbr>ทางเป็นโมเด็มธรรม<wbr>ดา<wbr>จะ<wbr>ไม่<wbr>รับ<wbr>ทราบ<wbr>ถึง<wbr>ความ<wbr>หมาย<wbr>ของ<wbr>รหัส<wbr>เริ่ม<wbr>ต้น และ<wbr>จะ<wbr>ตอบ<wbr>กลับ<wbr>ด้วย<wbr>รหัส  "error" ทำ<wbr>ให้ dsvd ต้น<wbr>ทางตรวจ<wbr>รู้<wbr>ว่า<wbr>ปลาย<wbr>ทางเป็นโมเด็มธรรม<wbr>ดา หาก<wbr>ปลาย<wbr>ทางเป็นโมเด็ม dsvd ก็<wbr>สามารถ<wbr>ปรับ<wbr>ตั้ง<wbr>ค่า<wbr>ให้<wbr>เตรียม<wbr>พร้อม<wbr>สำหรับ<wbr>การ<wbr>รับ<wbr>ส่ง<wbr>ข้อ<wbr>มูล<wbr>พร้อมกับใช้<wbr>สาย<wbr>โทรศัพท์<wbr>ได้

<p><h3><font color=green>หลัก<wbr>การ<wbr>ของ dsvd </font></h3>

<p><dd>dsvd ใน<wbr>ปัจจุบัน<wbr>ออก<wbr>แบบ<wbr>ให้<wbr>รับ<wbr>ส่ง<wbr>ข้อ<wbr>มูล<wbr>ได้<wbr>ที่<wbr>ความ<wbr>เร็ว 28800 bps ตาม<wbr>มาตร<wbr>ฐาน v.34 แต่<wbr>ว่า<wbr>เมื่อ<wbr>ใช้<wbr>สาย<wbr>โทรศัพท์<wbr>และ<wbr>รับ<wbr>ส่ง<wbr>ข้อ<wbr>มูล<wbr>ไป<wbr>พร้อม<wbr>กัน โมเด็มจะ<wbr>แยก<wbr>สัญญาณ<wbr>ออก<wbr>เป็น<wbr>สอง<wbr>ช่อง<wbr>โดย<wbr>กัน<wbr>ช่อง<wbr>สัญญาณ<wbr>เสียง<wbr>ไว้ 9600 bps และ<wbr>ช่อง<wbr>สัญญาณ<wbr>ข้อ<wbr>มูล<wbr>ที่ 19200 bps เมื่อ<wbr>วาง<wbr>หู<wbr>โทรศัพท์<wbr>เลิก<wbr>สนทนา ช่อง<wbr>สัญญาณ<wbr>ข้อ<wbr>มูล<wbr>จะ<wbr>ขยาย<wbr>ขึ้น<wbr>ไป<wbr>เป็น 28800 bps ทำ<wbr>ให้<wbr>รับ<wbr>ส่ง<wbr>ข้อ<wbr>มูล<wbr>ได้<wbr>เต็ม<wbr>พิกัด ด้วย<wbr>คุณสมบัติ<wbr>ใน<wbr>รูป<wbr>แบบ<wbr>นี้<wbr>ผู้<wbr>ใช้<wbr>งาน<wbr>สามารถ<wbr>ปล่อย<wbr>ให้โมเด็มรับ<wbr>ส่ง<wbr>ข้อ<wbr>มูล<wbr>ด้วย<wbr>ความ<wbr>เร็ว<wbr>สูง<wbr><wbr>สุด โดย<wbr>เพียง<wbr>แต่<wbr>งด<wbr>ใช้<wbr>สาย<wbr>โทรศัพท์<wbr>เท่า<wbr>นั้น

<p><dd>ใน<wbr>ขณะ<wbr>ที่โมเด็มอ<wbr>ยู่<wbr>ระหว่าง<wbr>การ<wbr>รับ<wbr>ส่ง<wbr>ข้อ<wbr>มูล<wbr>อย่าง<wbr>เดียว<wbr>ที่<wbr>ความ<wbr>เร็ว 28000  bps ทั้ง<wbr>สอง<wbr>ฝ่าย<wbr>สามารถ<wbr>ยก<wbr>หู<wbr>และ<wbr>วาง<wbr>หู<wbr>โทรศัพท์<wbr>เพื่อ<wbr>สนทนา<wbr>ได้<wbr>ตลอด<wbr>เวลา<wbr>โดย<wbr>ไม่<wbr>จำกัด เมื่อ<wbr>คู่<wbr>สนทนา<wbr>คน<wbr>หนึ่ง<wbr>ยก<wbr>หู<wbr>โทรศัพท์<wbr>ขึ้น โมเด็มปลาย<wbr>ทาง โมเด็มก็<wbr>จะ<wbr>ส่ง<wbr>สัญญาณ<wbr>เตือน<wbr>ว่า<wbr>ต้น<wbr>ทางต้อง<wbr>การ<wbr>สนทนา<wbr>ด้วย  (สัญญาณ<wbr>เตือน<wbr>อาจ<wbr>แตก<wbr>ต่าง<wbr>กัน<wbr>ไป<wbr>ตาม<wbr>แต่<wbr>ผู้<wbr>ผลิต) และ<wbr>ใน<wbr>ทำนอง<wbr>กลับ<wbr>กัน หาก<wbr>กำลัง<wbr>ใช้<wbr>สาย<wbr>เพื่อ<wbr>สนทนา<wbr>อยู่<wbr>ก็<wbr>สามารถ<wbr>สั่ง<wbr>ให้โมเด็มรับ<wbr>ส่ง<wbr>หรือ<wbr>ยก<wbr>เลิก<wbr>การ<wbr>รับ<wbr>ส่ง<wbr>ข้อ<wbr>มูล<wbr><wbr>ได้<wbr>ทุก<wbr>จังหวะ โดย<wbr>ไม่<wbr>กระ<wbr>ทบ<wbr>กระเทือน<wbr>ต่อ<wbr>การ<wbr>สนทนา<wbr>แต่<wbr>อย่าง<wbr>ใด dsvd จะ<wbr>ตัด<wbr>การ<wbr>เชื่อม<wbr>ต่อ<wbr>โดย<wbr>สมบูรณ์<wbr>ก็<wbr>ต่อ<wbr>เมื่อ<wbr>ไม่<wbr>มี<wbr>การ<wbr>ส่ง<wbr>ทั้ง<wbr>เสียง<wbr>และ<wbr>ข้อ<wbr>มูล<wbr>ใด ๆ

<p><dd>โดย<wbr>สรุป<wbr>แล้วโมเด็ม dsvd มี<wbr>สถานะ<wbr>การ<wbr>ทำ<wbr>งาน<wbr>แยก<wbr>ออก<wbr>ได้<wbr>เป็น 3 สถานะ<wbr>คือ

<p><dd>1. ใช้<wbr>โทรศัพท์<wbr>อย่าง<wbr>เดียว (analog voice state) โมเด็มจะ<wbr>ปล่อย<wbr>สัญญาณ<wbr>เสียง<wbr>ผ่าน<wbr>ไป<wbr>ยัง<wbr>โทรศัพท์<wbr>ตาม<wbr>ปกติ
<p><dd>2. ใช้<wbr>รับ<wbr>ส่ง<wbr>ข้อ<wbr>มูล<wbr>อย่าง<wbr>เดียว (dsvd data state) โมเด็มทำ<wbr>หน้า<wbr>ที่<wbr>เหมือนกับโมเด็มรับ<wbr>ส่ง<wbr>ข้อ<wbr>มูล<wbr>ปกติ
<p><dd>3. ใช้<wbr>รับ<wbr>ส่ง<wbr>ข้อ<wbr>มูล<wbr>และ<wbr>โทรศัพท์<wbr>พร้อม<wbr>กัน (dsvd state) โมเด็มจะ<wbr>สุ่ม<wbr>สัญญาณ<wbr>เสียง<wbr>โทรศัพท์<wbr>แล้ว<wbr>บีบ<wbr>อัด<wbr>แบบดิจิตอลแล้ว<wbr>ผนวก<wbr>สัญญาณ (multiplex) เข้ากับข้อ<wbr>มูล<wbr>ด้วย<wbr>โปรโต<wbr>คอล v.42/lap-m

 <p><h3><font color=green>พันธมิตร dsvd </font></h3>

<p><dd>dsvd เป็นโมเด็มที่<wbr>กำเนิด<wbr>มา<wbr>จาก<wbr>ความ<wbr>ร่วม<wbr>มือ<wbr>กัน<wbr>ของ<wbr>ห้า<wbr>บริษัท<wbr>ชั้น<wbr>นำ ได้<wbr>แก่ อินเทล<wbr>, ครี<wbr>เอ<wbr>ทีฟ แล็บ<wbr>, ร็อคเวลล์<wbr>, ยูเอสโร<wbr>บอ<wbr>ติค และ<wbr>เฮยส์ ก่อ<wbr>ให้<wbr>เกิด<wbr>ระบบ<wbr>การ<wbr>ผลิต<wbr>แบบ<wbr>ครบ<wbr>วง<wbr>จร<wbr>ได้<wbr>คือ อินเทลและร็อคเวลล์เป็น<wbr>ผู้<wbr>ผลิต<wbr>ชิพยูเอสโร<wbr>บอ<wbr>ติคและ<wbr>เฮยส์เป็น<wbr>ผู้<wbr>ผลิตโมเด็ม และครี<wbr>เอ<wbr>ทีฟ แล็บเน้น<wbr>ด้านมัลติ<wbr>มีเดียและ<wbr>ผลิตโมเด็มด้วย

<p><dd>การ<wbr>รวม<wbr>ตัว<wbr>กัน<wbr>ของ<wbr>ทั้ง<wbr>ห้า<wbr>บริษัท<wbr>ถือ<wbr>เป็น<wbr>กล<wbr>ยุทธ์<wbr>สำคัญ<wbr>ที่<wbr>จะ<wbr>ผลัก<wbr>ดัน<wbr>ให้ dsvd เติบ<wbr>โต<wbr>ใน<wbr>ตลาด<wbr>ได้<wbr>เนื่อง<wbr>จาก<wbr>ประ<wbr>โยชน์<wbr>ของ dsvd จะ<wbr>มี<wbr>ขึ้น<wbr>ต่อ<wbr>เมื่อ<wbr>ใช้<wbr>งานกับ dsvd ด้วย<wbr>กัน<wbr>เท่า<wbr>นั้น หาก<wbr>แต่<wbr>ละ<wbr>บริษัท<wbr>แยก<wbr>กัน<wbr>พัฒนา<wbr>เทคนิค<wbr>เป็น<wbr>ของ<wbr>ตน<wbr>เอง ย่อม<wbr>สร้าง<wbr>ปัญหาโมเด็มทำ<wbr>งาน<wbr>ร่วม<wbr>กัน<wbr>ไม่<wbr>ได้ ผล<wbr>เสีย<wbr>ที่<wbr>ตาม<wbr>มา<wbr>คือ dsvd จะ<wbr>ไม่<wbr>สามารถ<wbr>เปิด<wbr>ตลาดโมเด็มยุค<wbr>ใหม่<wbr>ได้

<p><h3><font color=green>ปัจจุบัน<wbr>และ<wbr>อนาคต<wbr>ของ dsvd </font></h3>

<p><dd>dsvd กำลัง<wbr>อยู่<wbr>ระหว่าง<wbr>การ<wbr>พิจารณา<wbr>ให้<wbr>เป็น<wbr>มาตร<wbr>ฐาน<wbr>หนึ่ง<wbr>ของ itu ใน<wbr>ขณะ<wbr>เดียว<wbr>กัน<wbr>ก็<wbr>มี<wbr>กลุ่ม<wbr>ทำ<wbr>งาน<wbr>ของ itu อีก<wbr>หลาย<wbr>กลุ่ม<wbr>ที่<wbr>กำลัง<wbr>พัฒนา<wbr>เทคนิค<wbr>ใหม่<wbr>เพิ่ม<wbr>เติม<wbr>จากเดิม เช่น การ<wbr>ผนวก<wbr>เสียง ข้อ<wbr>มูล และวิดี<wbr>โอ<wbr>เข้า<wbr>ไป<wbr>พร้อม<wbr>กัน หรือ<wbr>การ<wbr>พัฒนาโมเด็มให้<wbr>สามารถ<wbr>ส่ง<wbr>แฟกซ์<wbr>พร้อมกัาบใช้<wbr>โทรศัพท์<wbr>ได้ การ<wbr>พัฒนา dsvd อีก<wbr>แนว<wbr>ทางหนึ่ง<wbr>คือ เพิ่ม<wbr>ขีด<wbr>ความ<wbr>สามารถ<wbr>ให้ dsvd ประมวล<wbr>สัญญาณ<wbr>เสียง<wbr>ได้<wbr>ด้วย ซึ่ง<wbr>หมาย<wbr>ถึง<wbr>ว่า<wbr>ผู้<wbr>ใช้โมเด็มสามารถ<wbr>ใช้<wbr>ซอฟต์แวร์เพื่อ<wbr>ตก<wbr>แต่ง<wbr>เสียง<wbr>พูด<wbr>ก่อน<wbr>ส่ง<wbr>ไป<wbr>ใน<wbr>สาย<wbr>ได้

<p><dd>บริษัท<wbr>ผู้<wbr>นำ<wbr>ด้านโมเด็มต่าง<wbr>ทยอย<wbr>วาง<wbr>จำหน่ายโมเด็ม dsvd แล้ว เช่น
<dd>- ยูเอสโร<wbr>บอ<wbr>ติค (us robotics sporster vi dsvd 28.8)
<dd>- เฮยส์ (hayes accura 288 v.34 dsvd)
<dd>- สมาร์ตวัน (smart one 288 lxdsve)

<p><dd>ยัง<wbr>มี<wbr>บริษัท<wbr>อีก<wbr>หลาย<wbr>ราย<wbr>เริ่ม<wbr>นำ<wbr>ชิพของร็อคเวลล์และอินเทลไป<wbr>ผลิตโมเด็มจำหน่าย<wbr>หรือ<wbr>แม้<wbr>กร<wbr><wbr>ะทั่ง<wbr>บริษัท<wbr>เอ<wbr>ทีแเอนด์ที<wbr>ก็<wbr>ผลิต<wbr>ชิพ dsvd (at&t catamaran) ออก<wbr>มา<wbr>แข่ง<wbr>ขัน<wbr>ใน<wbr>ตลาด<wbr>ด้วย<wbr>เช่น<wbr>กัน

<p>
<hr noshade>
เขียนโดย  :  สุรศักดิ์  สงวนพงษ์ <br>
หนังสือไมโครคอมพิวเตอร์ ฉบับเดือนพฤษภาคม  2539<br>
last update : 27/07/1999
</font>
</body>
</html>
