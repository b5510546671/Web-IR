<html>
<head>
<title>ร้อยวิธีดูแลรักษาสิ่งแวดล้อม</title>
</head>
<body bgcolor=white>
<font face = "ms sans serif" size = -1> 
<table border=0 width=100% cellpadding=0 sellspacing=0>
<tr><td align=center bgcolor=#85cdf7><font face="ms sans serif">
<b>ร้อยวิธีดูแลรักษาสิ่งแวดล้อม</b></font></td></tr></table><p>
<ol>
<a name="n51">
<font color=blue>51.  เงาต้นไม้ประหยัดพลังงาน</font>
<dd><font color=brown>เงาของต้นไม้ช่วยลดความต้องการเครื่องปรับอากาศลงได้ถึง 50 เปอร์เซ็นต์ และในฤดูร้อนต้นไม้จะทำให้เมืองเย็นลงถึง 15 เปอร์เซ็นต์</font><p>
</a>
<a name="n52">
<font color=blue>52.  คุณทำอย่างไรกับใบไม้ที่กวาดแล้ว</font>
<dd><font color=brown>การเผาเศษใบไม้ทุก ๆ  1 ตัน  จะทำให้เกิดก๊าซคาร์บอนมอนอกไซด์ถึง 117 ปอนด์  ฝุ่น  41 ปอนด์ และคาร์ซิโนเจน 7 ปอนด์ หรือมากกว่านั้น
เศษใบไม้ที่กวาดแล้วควรนำมาทำปุ๋ยหมักหรือสุมไว้โคนต้นไม้ เพื่อให้ย่อยสลายเป็นปุ๋ย  ต่อไป</font><p>
</a>
<a name="n53">
<font color=blue>53.  หลอดไฟฟ้าประหยัดพลังงาน</font>
<dd><font color=brown>การใช้หลอดไฟฟ้าแบบประหยัดพลังงาน 1 หลอด  แทนการใช้หลอดไฟฟ้าแบบฟลูออเรสเซนต์  จะช่วยประหยัดพลังงานได้เป็นปริมาณเท่ากับ ถ่านหินหนัก 600 ปอนด์  ตลอดชั่วอายุของหลอดไฟฟ้าตลอดนั้น</font><p>
</a>
<a name="n54">
<font color=blue>54.  วิธีลดมลพิษจากรถยนต์</font>
<dd><font color=brown>วิธีการหนึ่งที่จะช่วยลดมลพิษจากรถยนต์  ก็คือการเพิ่มส่วนผสมของออกซิเจนในน้ำมัน  การเพิ่มออกซิเจนในน้ำมันก็เพื่อช่วยลดปริมาณการเกิดของก๊าซคาร์บอนมอนอกไซด์ ให้ลดน้อยลง</font><p>
</a>
<a name="n55">
<font color=blue>55.  ทำอย่างไรกับน้ำมันเครื่องที่ใช้แล้ว</font>
<dd><font color=brown>น้ำมันเครื่องที่ใช้แล้วจากรถยนต์  จะก่อมลภาวะให้เกิดกับแหล่งน้ำ และผิวดินได้หากมีการกำจัดที่ไม่เหมาะสม  ทุกครั้งที่เปลี่ยนถ่ายน้ำมันเครื่อง  ให้ถ่ายเทน้ำมันเครื่องที่ใช้แล้วลงในภาชนะที่ปิดฝา  แล้วส่งคืนให้กับสถานีบริการ</font><p>
</a>
<a name="n56">
<font color=blue>56.  มลพิษจากเตาแก๊ส</font>
<dd><font color=brown>แหล่งมลพิษของอากาศในบ้านที่สำคัญ ก็คือ เตาแก๊สในห้องครัวที่ไม่มีช่องหรือระบบระบายอากาศ  จะเป็นแหล่งสะสมของก๊าซไนโตรเจนออกไซด์ และคาร์บอนมอนอกไซด์ที่เกิดจากเตาแก๊ส
<dd>สารมลพิษในห้องครัวจะลดลงได้ด้วยการระบายอากาศที่ดี</font><p>
</a>
<a name="n57">
<font color=blue>57.  วิธีปลูกต้นไม้ในอาคาร</font>
<dd><font color=brown>การปลูกต้นไม้ไว้ในอาคาร  วิธีการที่เหมาะสมคือ  การปลูกลงในกระถางที่ผสมถ่านกับดินไว้ด้วยกัน  ถ่านจะเป็นตัวช่วยดูดซับสารมลพิษ และจุลินทรีย์ได้</font><p>
</a>
<a name="n58">
<font color=blue>58.  ทำความสะอาดเครื่องปรับอากาศ</font>
<dd><font color=brown>ในอาคารที่ติดตั้งเครื่องปรับอากาศ จะต้องทำความสะอาดแผ่นกรองอากาศบ่อย ๆ  และไม่ควรใช้ยากำจัดกลิ่นหรือแอร์เฟรชเชอเนอร์</font><p>
</a>
<a name="n59">
<font color=blue>59.  ถอดรองเท้าก่อนเข้าบ้าน</font>
<dd><font color=brown>ทุกครั้งก่อนจะเข้าบ้าน ต้องถอดรองเท้าไว้ที่หน้าประตูบ้าน  จะต้องไม่ใส่รองเท้าเข้าบ้าน  เพราะพื้นรองเท้าเป็นที่รวมของสารพิษทั้งหลาย ที่เราไปเหยียบย่ำมาจากที่ต่าง ๆ</font><p>
</a>
<a name="n60">
<font color=blue>60.  สัดส่วนของก๊าซคาร์บอนไดออกไซด์ในอากาศ</font>
<dd><font color=brown>โดยสัดส่วนความสมดุลย์ของธรรมชาติ จะมีก๊าซคาร์บอนไดออกไซด์ อยู่เป็นประมาณ 0.03% ของบรรยากาศ
<dd>ก๊าซคาร์บอนไดออกไซด์ทำหน้าที่ดูดซับพลังงานจากดวงอาทิตย์ไว้ ทำให้โลกมีความอบอุ่นที่พอเหมาะ</font><p>
</a>
<a name="n61">
<font color=blue>61.  ทำไมโลกจึงร้อนขึ้น</font>
<dd><font color=brown>	กิจกรรมทั้งหลายของมนุษย์ได้เป็นสาเหตุของการเพิ่มความร้อนให้กับโลก  ได้แก่  การเผาผลาญน้ำมันเชื้อเพลิง การเผาป่าเขตร้อนของโลก ได้ทำให้ปริมาณของก๊าซคาร์บอนไดออกไซด์เพิ่มขึ้นจำนวนมาก ในบรรยากาศ  โลกจึงร้อนขึ้น</font><p>
</a>
<a name="n62">
<font color=blue>62.  วิธีหยุดความร้อนให้กับโลก</font>
<dd><font color=brown>เราสามารถหยุดยั้งการเพิ่มขึ้นของก๊าซคาร์บอนไดออกไซด์ ด้วยการลดการใช้พลังงานที่ก่อให้เกิดความร้อนให้น้อยลง และต้องหยุดการเผาทำลายป่าลงให้ได้ ณ ทุกหนทุกแห่งของพื้นพิภพนี้</font><p>
</a>
<a name="n63">
<font color=blue>63.  ปลูกป่าเพื่อให้โลกร่มเย็น</font>
<dd><font color=brown>เพื่อให้โลกเย็นลง  เราทุกคนจะต้องช่วยกันปลูกป่าคลุมพื้นที่ว่างเปล่าให้ได้มากที่สุด เพราะป่าเป็นแหล่งดูดซับคาร์บอนไดออกไซด์ที่ดีที่สุดของโลก</font><p>
</a>
<a name="n64">
<font color=blue>64.  สารอันตรายในถ่านอัลคาไลน์</font>
<dd><font color=brown>ถ่านอัลคาไลน์เป็นถ่านที่ใช้ใส่กล้องถ่ายรูป  ไฟฉาย  นาฬิกา  เครื่องคิดเลขที่ใช้ได้เพียงครั้งเดียวแล้วทิ้งจัดเป็นของเสียที่เป็นอันตรายเพราะมีส่วนประกอบของสารอันตราย  ได้แก่  แมงกานีส  สังกะสี  และปรอท</font><p>
</a>
<a name="n65">
<font color=blue>65.  การเลือกใช้ถ่านแคดเมี่ยมแทนถ่านอัลคาไลน์</font>
<dd><font color=brown>ควรเลือกใช้ถ่านแคดเมี่ยมแทนการใช้ถ่านอัลคาไลน์ เพราะถ่านแคดเมี่ยมเมื่อใช้หมดแล้วสามารถนำมาชาร์ตไฟใหม่ใช้ได้อีก  ในขณะที่ถ่านอัลคาไลน์ใช้ได้เพียงครั้งเดียวก็ต้องทิ้ง</font><p>
</a>
<a name="n66">
<font color=blue>66.  อ่านคำอธิบายก่อนใช้</font>
<dd><font color=brown>ก่อนใช้ผลิตภัณฑ์ที่มีส่วนประกอบของสารเคมีอันตราย  ควรอ่านคำอธิบายให้เข้าใจก่อนใช้ทุกครั้ง และต้องปฏิบัติตามคำแนะนำการใช้อย่างเคร่งครัดเพื่อความปลอดภัยต่อชีวิต ของตัวเอง</font><p>
</a>
<a name="n67">
<font color=blue>67.  การเลือกซื้ออาหารกระป๋อง</font>
<dd><font color=brown>ทุกครั้งที่เลือกซื้ออาหารกระป๋อง  จะต้องตรวจหาวันหมดอายุที่บอกไว้บนภาชนะบรรจุสินค้านั้น ๆ  และควรซื้ออาหารกระป๋องที่ยังไม่หมดอายุเท่านั้น</font><p>
</a>
<a name="n68">
<font color=blue>68.  อันตรายจากอาหารกระป๋องที่หมดอายุ</font>
<dd><font color=brown>อย่าซื้ออาหารกระป๋องที่หมดอายุแล้ว  เพราะอาหารกระป๋องที่หมดอายุแล้วจะเป็นสาเหตุของพิษภัยอันตรายต่อร่างกาย  เช่น  มะเร็งที่ตับ
<dd>โปรดระมัดระวังทุกครั้งที่ซื้ออาหารกระป๋อง เพราะที่หมดอายุแล้ว  มักถูกนำมาลดราคาให้ถูกนำชวนซื้อ</font><p>
</a>
<a name="n69">
<font color=blue>69.  แอมโมเนียในน้ำยาซักล้าง</font>
<dd><font color=brown>ในน้ำยาซักล้างทุก ๆ ชนิด  เช่น  น้ำยาล้างกระจก  น้ำยาย้อมผม  น้ำยาทำความสะอาดห้องน้ำ  จะมีส่วนประกอบของแอมโมเนียอยู่ด้วย  โปรดใช้อย่างระมัดระวังทุกครั้ง  เพราะแอมโมเนียมีผลโดยตรงต่อระบบทางเดินหายใจ</font><p>
</a>
<a name="n70">
<font color=blue>70.  สารฟอร์มาลดีไฮด์</font>
<dd><font color=brown>ในไม้อัด  เสื้อผ้าใหม่ ๆ  และน้ำยาล้างเล็บ  จะมีสารฟอร์มาลดีไฮด์  เป็นสารประกอบอยู่ด้วย  สารฟอร์มาลดีไฮด์จะมีผลต่อระบบทางเดินหายใจ  ฉะนั้นโปรดระมัดระวังทุกครั้งที่ใช้</font><p>
</a>
<a name="n71">
<font color=blue>71.  บรรจุภัณฑ์ถนอมอาหาร</font>
<dd><font color=brown>มีอาหารไม่น้อยกว่าร้อยละ 50  ที่ต้องอาศัยบรรจุภัณฑ์  ที่ช่วยในการถนอมอาหารเพื่อรักษาความกรอบของอาหารบรรจุภัณฑ์จึงเป็นสิ่งจำเป็นสำหรับการห่อหุ้มอาหาร</font><p>
</a>
<a name="n72">
<font color=blue>72.  บรรจุภัณฑ์ที่ฟุ่มเฟือย</font>
<dd><font color=brown>ปัจจุบันบรรจุภัณฑ์ได้ถูกนำมาใช้อย่างฟุ่มเฟือยจนเกินความจำเป็น และได้กลายเป็นขยะจำนวนมหาศาล  ฉะนั้นโปรดช่วยกันลดขยะจากบรรจุภัณฑ์ด้วยการไม่ซื้อสินค้าที่ใช้บรรจุภัณฑ์ฟุ่มเฟือย เกินความจำเป็น</font><p>
</a>
<a name="n73">
<font color=blue>73.  ผลิตภัณฑ์เข้มข้นช่วยลดขยะบรรจุภัณฑ์ได้</font>
<dd><font color=brown>ผลิตภัณฑ์บางชนิดที่พัฒนาการผลิตให้เข้มข้น ซึ่งผู้บริโภคสามารถนำไปเจือจางก่อนใช้เป็นการช่วยลดปริมาณขยะจากบรรจุภัณฑ์ได้</font><p>
</a>
<a name="n74">
<font color=blue>74.  ใช้บรรจุภัณฑ์กระดาษแทนการใช้พลาสติกและโฟม</font>
<dd><font color=brown>ปัจจุบันมีการผลิตบรรจุภัณฑ์ที่เป็นกระดาษ เพื่อใช้บรรจุอาหารแทนบรรจุภัณฑ์พลาสติกและโฟม  เช่น  กล่องบรรจุน้ำผลไม้  นม  เป็นต้น</font><p>
</a>
<a name="n75">
<font color=blue>75.  บรรจุภัณฑ์ที่รีไซเคิลได้</font>
<dd><font color=brown> ควรเลือกซื้อสินค้าที่บรรจุในภาชนะที่สามารถนำกลับไปผลิตใช้ได้ใหม่ ดีกว่าบรรจุภัณฑ์ที่ใช้ได้เพียงครั้งเดียวแล้วต้องทิ้ง</font><p></a>
<hr>
<center><a href="num2.htm"><img src="back.jpg" border=0 hspace=30></a><a href="num4.htm"><img src="next.jpg" border=0></a></center>
</ol>


</body>
</html>