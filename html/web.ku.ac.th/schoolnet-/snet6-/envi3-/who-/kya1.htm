<html>
<head>
<title>วิธีกำจัดขยะอวกาศ</title>
</head>
<body bgcolor=white>
<font face = "ms sans serif" size = -1>
<table border=0 width=100% cellpadding=0 sellspacing=0>
<tr><td align=center bgcolor=#a8f575><font face="ms sans serif">
<b>วิธี<wbr>กำจัด<wbr>ขยะ<wbr>อวกาศ</b></font></td></tr></table>
<p><font face="ms sans serif" size=-1>
<dd>ถึง<wbr>แม้<wbr>ว่า<wbr>บรรยากาศ<wbr>เหนือ<wbr>โลก<wbr>เรา<wbr>จะ<wbr>กว้าง<wbr>ใหญ่<wbr>ไร้<wbr>ขอบ<wbr>เขต<wbr>สัก<wbr>ปาน<wbr>ใด<wbr>ก็<wbr>ตาม แต่<wbr>ทุก<wbr>วัน<wbr>นี้<wbr>นัก<wbr>วิทยา<wbr>ศาสตร์ และ<wbr>ผู้<wbr>เชี่ยว<wbr>ชาญ<wbr>ด้าน<wbr>นิเวศน์<wbr>วิทยา<wbr>หลาย<wbr>คน<wbr>ก็<wbr>กำลัง<wbr>ปริ<wbr>วิตก<wbr>เกี่ยวกับปริมาณ<wbr>ขยะ<wbr>ใน<wbr>อวกาศ ซึ่ง<wbr>กำลัง<wbr>มี<wbr>ปริมาณ<wbr>มาก<wbr>ขึ้น ๆ ทุก<wbr>วัน<wbr><wbr><p>
<dd>หาก<wbr>เรา<wbr>ย้อน<wbr>เวลา<wbr>สู่<wbr>อดีต<wbr>เมื่อ 40 ปี<wbr>ก่อน ซึ่ง<wbr>เป็น<wbr>เวลา<wbr>ที่<wbr>โลก<wbr>เริ่ม<wbr>รู้<wbr>จัก<wbr>การ<wbr>ปล่อย<wbr>ดาว<wbr>เทียม<wbr>ขึ้น<wbr>ไป<wbr>โคจร<wbr>รอบ<wbr>โลก<wbr>เป็น<wbr>ครั้ง<wbr>แรก นัก<wbr>เทคโนโลยี<wbr>และ<wbr>นัก<wbr>วิทยา<wbr>ศาสตร์<wbr>สมัย<wbr>นั้น<wbr>ไม่<wbr>เคย<wbr>คิด<wbr>ที่<wbr>จะ<wbr>นำ<wbr>ดาว<wbr>เทียม ที่<wbr>หมด<wbr>สภาพ<wbr>ใช้<wbr>งาน<wbr>แล้ว<wbr>กลับ<wbr>มา<wbr>ซ่อม<wbr>เพื่อ<wbr>ใช้<wbr>ซ้ำ<wbr>อีก<wbr><wbr><p>
<dd>จน<wbr>ใน<wbr>ที่<wbr>สุด<wbr>เรา<wbr>ก็<wbr>พบ<wbr>ว่า ขณะ<wbr>นี้<wbr>เรา<wbr>มี<wbr>ดาว<wbr>เทียม<wbr>ที่<wbr>กำลัง<wbr>ทำ<wbr>งาน<wbr>อยู่<wbr>ประมาณ 500 ดวง<wbr>และ<wbr>มี<wbr>ดาว<wbr>เทียม<wbr>ที่<wbr>หมด<wbr>สภาพ<wbr>ทำ<wbr>งาน<wbr>แล้ว<wbr>ประมาณ 2,000 ดวง หาก<wbr>เรา<wbr>นับ<wbr>ชิ้น<wbr>ส่วน<wbr>ที่<wbr>เกิด<wbr>จาก<wbr>การ<wbr>ระเบิด<wbr>ของ<wbr>จรวด<wbr>ส่ง<wbr>ดาว<wbr>เทียม และ<wbr>ถัง<wbr>เชื้อ<wbr>เพลิง<wbr>ของ<wbr>จรวด<wbr>ที่<wbr>ใช้<wbr>งาน<wbr>แล้ว เรา<wbr>ก็<wbr>เห็น<wbr>ได้<wbr>ว่า ขยะ<wbr>อวกาศ<wbr>มี<wbr>จำนวน<wbr>เป็น<wbr>แสน<wbr>ชิ้น<wbr>ที<wbr>เดียว<wbr><wbr><p>
<dd>ขยะ<wbr>เหล่า<wbr>นี้<wbr>มี<wbr>ขนาด<wbr>และ<wbr>ความ<wbr>เร็ว<wbr>ต่าง ๆ กัน เศษ<wbr>ขยะ<wbr>ที่<wbr>มี<wbr>ขนาด<wbr>เล็ก<wbr>พริกขึ้หนู<wbr>หาก<wbr>มี<wbr>ความ<wbr>เร็ว<wbr>สูง จะ<wbr>มี<wbr>พลัง<wbr>ทำลาย<wbr>สูง เศษ<wbr>โลหะ<wbr>ขนาด 0.1 มิลลิเมตร หาก<wbr>มี<wbr>คาม<wbr>เร็ว 5 เมตร<wbr><wbr>/วินาที สามารถ<wbr>ทะลวง<wbr>ชุด<wbr>อวกาศ<wbr>ของ<wbr>มนุษย์<wbr>อวกาศ<wbr>ให้<wbr>พรุน<wbr>เป็น<wbr>รู<wbr>ได้ ขยะ<wbr>ขนาด<wbr>ใหญ่ 0.5 มิลลิเมตร สามารถ<wbr>ชนก<wbr>ระ<wbr>จก<wbr>หน้า<wbr>ต่าง<wbr>ของ<wbr>กระ<wbr>สวย<wbr>อวกาศ<wbr>ให้<wbr>แตก<wbr>ละเอียด<wbr>ได้ และ<wbr>หาก<wbr>ขยะ<wbr>มี<wbr>ขนาด "มโหฬาร<wbr><wbr>" ถึง 5 มิลลิเมตร ผนัง<wbr>ห้อง<wbr>บังคับ<wbr>การ<wbr>ของ<wbr>ยาน<wbr>อวกาศ<wbr>ก็<wbr>มี<wbr>สิทธิ์<wbr>ไป<wbr>และ<wbr>นั่น<wbr>ก็<wbr>หมาย<wbr>ความ<wbr>ว่า มนุษย์<wbr>อวกาศ<wbr>ไม่<wbr>กลับ<wbr>โลก แต่<wbr>จะ<wbr>ไป<wbr>สวรรค์<wbr>เลย<wbr><wbr><p>
<dd>ตัว<wbr>เลข<wbr>จำนวน<wbr>ดาว<wbr>เทียม<wbr>และ<wbr>ยาน<wbr>อวกาศ<wbr>ทั้ง<wbr>ที่<wbr>ใช้<wbr>งาน<wbr>แล้ว และ<wbr>กำ<wbr>ลับ<wbr>ใช้<wbr>งาน<wbr>อยู่ ส่วน<wbr>ใหญ่<wbr>เป็น<wbr>ผล<wbr>งาน<wbr>ของ<wbr>หน่วย<wbr>งาน<wbr>รัฐบาล แต่<wbr>ใน<wbr>อนาคต<wbr>อัน<wbr>ใกล้<wbr>นี้ เอกชน<wbr>กำลัง<wbr>วาง<wbr>แผน<wbr>จะ<wbr>ส่ง<wbr>ดาว<wbr>เทียม<wbr>สื่อ<wbr>สาร<wbr>ของ<wbr>ตน<wbr>ขึ้น<wbr>ไป<wbr>อีก<wbr>หลาย<wbr>ดวง นั่น<wbr>หมาย<wbr>ความ<wbr>ว่า ใน<wbr>อีก 10 ปี เรา<wbr>จะ<wbr>มี "ขยะ<wbr><wbr>" มาก<wbr>ขึ้น<wbr>อีก 3 เท่า<wbr>ของ<wbr>ปัจจุบัน<wbr><wbr><p>
<dd>ด้วย<wbr>พลัง<wbr>ของ<wbr>เหตุ<wbr>และ<wbr>ผล<wbr>ดัง<wbr>กล่าว<wbr>นี้ จึง<wbr>เมื่อ<wbr>เร็ว ๆ นี้<wbr>ได้<wbr>มี<wbr>การ<wbr>ประชุม<wbr>ของ<wbr>นัก<wbr>วิทยา<wbr>ศาสตร์<wbr>ประมาณ 200 คน ที ่<wbr>darrmstadt ใน<wbr>ประเทศ<wbr>เยอ<wbr>รมนี เพื่อ<wbr>หา<wbr>วิธี<wbr>กำจัด<wbr>ขยะ<wbr>อวกาศ<wbr><wbr><p>
<dd>ที่<wbr>ประชุม<wbr>ได้<wbr>พิจารณา<wbr>แบ่ง<wbr>ดาว<wbr>เทียม<wbr>ออก<wbr>เป็น<wbr>สอง<wbr>ประเภท ประเภท<wbr>แรก<wbr>เป็น<wbr>พวก<wbr>ที่<wbr>มี<wbr>วิถี<wbr>โคจร<wbr>ต่ำ คือ<wbr>ที่<wbr>ระดับ<wbr>สูง 200-2,000 กิโลเมตร<wbr>เหนือ<wbr>โลก และ<wbr>พวก<wbr>ที่<wbr>โคจร<wbr>สูง<wbr>คือ<wbr>ระดับ 36,000 กิโลเมตร<wbr><wbr><p>
<dd>ถึง<wbr>แม้<wbr>ดาว<wbr>เทียม<wbr>ทั้ง<wbr>สอง<wbr>ประเภท<wbr>จะ<wbr>มี<wbr>เพดาน<wbr>โคจร<wbr>สูง<wbr>แตก<wbr>ต่าง<wbr>กัน แต่<wbr>ก็<wbr>มี<wbr>โอกาส<wbr>ชน<wbr>กัน<wbr>ได้ เพราะ<wbr>เมื่อ<wbr>เดือน<wbr>กรกฎาคม พ.ศ<wbr>. 2540 จรวด ariane 4 ได้<wbr>ระเบิด ชิ้น<wbr>ส่วน<wbr>ของ<wbr>จรวด<wbr>ได้<wbr>พุ่ง<wbr>เข้า<wbr>ชน<wbr>ดาว<wbr>เทียม cerise ของ<wbr>ฝรั่งเศส ทำ<wbr>ให้<wbr>วิถี<wbr>โคจร<wbr>ของ cerise ต้อง<wbr>เปลี่ยน<wbr>ไป<wbr><wbr><p>
<dd>ใน<wbr>การ<wbr>ทำลาย<wbr>ขยะ<wbr>นั้น<wbr>ที่<wbr>ประชุม<wbr>ได้<wbr>พิจารณา<wbr>ที่<wbr>จะ<wbr>ยิง<wbr>เลเซอร์<wbr>จาก<wbr>พื้น<wbr>ดิน<wbr>ไป<wbr>เผา<wbr>ขยะ<wbr>ใน<wbr>อวกาศ แต่<wbr>โครง<wbr>การ<wbr>นี้<wbr>ต้อง<wbr>ใช้<wbr>งบ<wbr>ประมาณ 2,600-4,500 ล้าน<wbr>บาท เพื่อ<wbr>กำจัด<wbr>ขยะ<wbr>ที่<wbr>มี<wbr>วง<wbr>จร<wbr>โคจร<wbr>ต่ำ และ 7,000 ล้าน<wbr>บาท<wbr>สำหรับ<wbr>ขยะ<wbr>ที่<wbr>ลอย<wbr>สูง เมื่อ<wbr>โลก<wbr>วิทยา<wbr>การ<wbr>ปัจจุบัน<wbr>ยัง<wbr>ไม่<wbr>มี<wbr>เลเซอร์<wbr>พลัง<wbr>สูง<wbr>เช่น<wbr>นี้<wbr>ใช้<wbr>เลย ความ<wbr>คิด<wbr>นี้<wbr>เห็น<wbr>จะ<wbr>ต้อง<wbr>พัก<wbr>รอ เพราะ<wbr>นอก<wbr>จาก<wbr>จะ<wbr>มี<wbr>โอกาส<wbr>สำเร็จ<wbr>น้อย<wbr>แล้ว<wbr>ยัง<wbr>แพง<wbr>อีก<wbr>ต่าง<wbr>หาก และ<wbr>ปัญหา<wbr>ใหญ่<wbr>คือ<wbr>มี<wbr>ประเทศ<wbr>ใด<wbr>บ้าง<wbr>ที่<wbr>เต็ม<wbr>ใจ<wbr>จะ<wbr>ลง<wbr>ขัน<wbr>ใน<wbr>โครง<wbr>การ<wbr>กำจัด<wbr>ขยะ<wbr>อวกาศ<wbr>นี้ และ<wbr>ควร<wbr>จะ<wbr>บอก<wbr>ให้<wbr>เจ้า<wbr>ของ<wbr>ขยะ<wbr>อนุมัติ<wbr>ก่อน<wbr>ที่<wbr>จะ<wbr>ทำลาย<wbr>หรือ<wbr>ไม่ แล้ว<wbr>สำหรับ<wbr>ขยะ<wbr>แต่<wbr>ละ<wbr>ชิ้น ๆ ใคร<wbr>จะ<wbr>บอก<wbr>ได้<wbr>อย่าง<wbr>ไร<wbr>ว่า<wbr>เป็น<wbr>ฝี<wbr>มือ<wbr>ของ<wbr>ใคร<wbr>ทำ และ<wbr>ที่<wbr>สำคัญ<wbr>ก็<wbr>คือ<wbr>เวลา<wbr>ขยะ<wbr>ชน<wbr>กัน<wbr>ใน<wbr>อวกาศ<wbr>ที่<wbr>ไม่<wbr>มี<wbr>กฎ<wbr>จราจร ขยะ<wbr>ใคร<wbr>ชน<wbr>ขยะ<wbr>ใคร<wbr>กัน<wbr>แน่ ใน<wbr>กรณี<wbr>ของ<wbr>จรวด ariane กับดาว<wbr>เทียม cerise นั้น คู่<wbr>กรณี<wbr>เป็น<wbr>ของ<wbr>ฝรั่งเศส แต่<wbr>หาก<wbr>เป็น<wbr>กรณี<wbr>ระหว่าง<wbr>ชาติ<wbr>หนึ่งกับอีก<wbr>ชาติ<wbr>หนึ่ง เรื่อง<wbr>นี้<wbr>ถึง<wbr>ศาล<wbr>โลก<wbr>แน่ ๆ<wbr><p>
<dd>จะ<wbr>อย่าง<wbr>ไร<wbr>ก็<wbr>ตาม ที่<wbr>ประชุม<wbr>ก็<wbr>มี<wbr>ความ<wbr>เห็น<wbr>ว่า ปัญหา<wbr>ขยะ<wbr>อวกาศ<wbr>ยัง<wbr>ไม่<wbr>ถึง<wbr>ระดับ<wbr>วิกฤติ ที่<wbr>ประชุม<wbr>ได้<wbr>เสนอ<wbr>ให้<wbr>ประเทศ<wbr>ต่าง ๆ ที่<wbr>มี<wbr>ความ<wbr>สามารถ<wbr>ด้าน<wbr>อวกาศ ให้<wbr>ออก<wbr>แบบ<wbr>ดาว<wbr>เทียม<wbr>โดย<wbr>มี<wbr>เชื้อ<wbr>เพลิง<wbr>บรรจุ<wbr>ภาย<wbr>ใน สำหรับ<wbr>เวลา<wbr>ดาว<wbr>เทียม<wbr>หมด<wbr>สภาพ<wbr>ใช้<wbr>งาน มัน<wbr>จะ<wbr>ใช้<wbr>เชื้อ<wbr>เพลิง<wbr>นั้น<wbr>บังคับ<wbr>ตัว<wbr>มัน<wbr>ให้<wbr>พุ่ง<wbr>เสียด<wbr>สีกับบรรยากาศ<wbr>รอบ<wbr>โลก<wbr>จน<wbr>ลุก<wbr>ไหม้<wbr>เป็น<wbr>จุ<wbr><wbr>ณหมด<wbr><wbr><p>
<dd>หาก<wbr>ทุก<wbr>ชาติ<wbr>ร่วม<wbr>มือ<wbr>กัน<wbr>จริง<wbr>และ<wbr>คิด<wbr>หา<wbr>วิธี<wbr>ที่<wbr>ดี<wbr>ใน<wbr>การ<wbr>กำจัด<wbr>ขยะ<wbr>ก่อน<wbr>ที่<wbr>จะ<wbr>สร้าง<wbr>ขยะ ชาติ<wbr>นี้<wbr>เรา<wbr>ก็<wbr>คง<wbr>ไม่<wbr>มี<wbr>วัน<wbr>ที่<wbr>จะ<wbr>มี<wbr>การ<wbr>ประชุม<wbr>เรื่อง<wbr>ปัญหา<wbr>มล<wbr>ภาวะ<wbr>ใน<wbr>อวกาศ<wbr>นอก<wbr>โลก<wbr>เลย
<p>

<hr> ที่มา : รวบรวมจาก ศาสตราจารย์ ดร. สุทัศน์ ยกส้าน , วิทยาศาสตร์น่ารู้ สถาบันส่งเสริมการสอนวิทยาศาสตร์ และเทคโนโลยี <p>
</body>
</html>