<html><head><meta http-equiv="content-type" content="text/html; charset=utf-8">
<link rel="shortcut icon" href="image/ku60.gif">
<link href="ku60.css" rel="stylesheet" type="text/css">
<title>ศาสตราจารย์ หม่อมราชวงศ์ชวนิศนดากร  วรวรรณ</title>
</head>
<body>
<script src=ku60.js></script>
<table width=100% class=kmainmenu>
    <tr><td>
    &nbsp; <a href="p001.html">หน้าแรก</a>
    &nbsp; <a href="p035.html">นายกสภาฯ</a>
    &nbsp; <a href="p110.html">อธิการบดีฯ</a>
    &nbsp; <a href="p170.html">ผู้ทำประโยชน์ฯ</a>

    <td align=right>
    <select id=pmenu onchange="location = 'p'+this.options[this.selectedindex].value+'.html';">
    <optgroup label="ประวัติมหาวิทยาลัย">
             <option value=007>จดหมายจากหลวงหลวงสุวรรณวาจกกสิกิจ ถึง จอมพล ป. พิบูลสงคราม
    </option><option value=010>การเกษตรสมัยกรุงสุโขทัย และกรุงศรีอยุธยา
    </option><option value=011>การเกษตรสมัยกรุงรัตนโกสินทร์
    </option><option value=012>จุดเริ่มแรกของการศึกษาทางเกษตรของประเทศไทย
    </option><option value=013>มหาวิทยาลัยเกษตรศาสตร์
    </option>
	</optgroup>

    <optgroup label="สัญลักษณ์, ภาพ หรือ เรื่องราวเด่นๆ">
             <option value=9001>ตราประจำมหาวิทยาลัยเกษตรศาสตร์
    </option><option value=9002>พระพิรุณทรงนาค
    </option><option value=9003>พระพุทธชินสีห์จำลอง
    </option><option value=9004>เสาธงรูปทรงเมล็ดข้าวเปลือก
    </option><option value=9005>ต้นนนทรี
    </option><option value=9006>ทรงปลูกต้นนนทรีและทรงดนตรี
    </option><option value=9007>วันพระราชทานเพลงพระราชนิพนธ์ "เกษตรศาสตร์"
    </option><option value=9008>หอประชุม มหาวิทยาลัยเกษตรศาสตร์
    </option><option value=9009>ศาลาหกเหลี่ยม
    </option><option value=9010>หมุดหลักมหาวิทยาลัยเกษตรศาสตร์
    </option><option value=9011>อนุสาวรีย์สามบูรพาจารย์
    </option><option value=9012>อาคารเทพศาสตร์สถิตย์
    </option><option value=9013>หออนุสรณ์ 60 ปี มหาวิทยาลัยเกษตรศาสตร์
    </option><option value=9014>สมเด็จพระศรีนครินทราบรมราชชนนี
    </option><option value=9015>สมเด็จพระนางเจ้ารำไพพรรณี พระบรมราชินี ในพระบาทสมเด็จพระปกเกล้าเจ้าอยู่หัว
    </option><option value=9016>สระสุวรรณชาด
    </option><option value=9017>พระบาทสมเด็จพระเจ้าอยู่หัวทรงปล่อยปลาหมอเทศหน้ากรมประมง
    </option><option value=9018>แคปซูลเวลา  มหาวิทยาลัยเกษตรศาสตร์
    </option><option value=9019>วันรำลึกถึงรัชกาลที่ 8 ทรงหว่านข้าว ณ เกษตรกลาง บางเขน
    </option><option value=9020>หอประวัติ  มหาวิทยาลัยเกษตรศาสตร์
    </option><option value=9021>จักรยานเกษตร
    </option></optgroup>
    </select>
</table>
<div class=kmenu>
    <select id=pname style='width:100%;' onchange="location = 'p'+this.options[this.selectedindex].value+'.html';">
    <optgroup label="นายกสภามหาวิทยาลัย">
             <option value=040>พลเรือเอก สินธุ์  กมลนาวิน
    </option><option value=042>นาย ทวี  บุณยเกตุ
    </option><option value=044>พระยา อรรถการีย์นิพนธ์
    </option><option value=045>พระยา อัชราชทรงสิริ

    </option><option value=047>นาย จรูญ  สืบแสง
    </option><option value=048>พันเอก ช่วง  เชวงศักดิ์สงคราม
    </option><option value=050>พันตรี ควง  อภัยวงศ์
    </option><option value=051>หม่อมเจ้า สิทธิพร  กฤดากร
    </option><option value=056>พระยา พนานุจร
    </option><option value=058>พระช่วงเกษตรศิลปการ
    </option><option value=061>พลเอก เภาเพียรเลิศ  บริภัณฑ์ยุทธกิจ
    </option><option value=062>จอมพลเรือ หลวงยุทธศาสตร์โกศล
    </option><option value=063>พลเรือโท หลวงสุนาวินวิวัฒ
    </option><option value=064>จอมพล ผิน  ชุณหะวัณ
    </option><option value=066>นาย วิบูลย์  ธรรมบุตร
    </option><option value=068>นาย สวัสดิ์  มหาผล

    </option><option value=069>จอมพล สฤษดิ์  ธนะรัชต์
    </option><option value=071>จอมพล ถนอม  กิตติขจร
    </option><option value=073>ศาสตราจารย์พิเศษ อินทรี  จันทรสถิตย์
    </option><option value=082>พระเจ้าวรวงศ์เธอ พระองค์เจ้า จักรพันธ์เพ็ญศิริ
    </option><option value=086>ศาสตราจารย์ ดร.ประเสริฐ  ณ นคร
    </option><option value=094>ศาสตราจารย์พิเศษ ประยูร  จินดาประดิษฐ์
    </option><option value=097>ศาสตราจารย์ ดร.สง่า  สรรพศรี
    </option><option value=104>ฯพณฯ นายอำพล  เสนาณรงค์
    </option><option value=322>อาจารย์ ปราโมทย์  ไม้กลัด
    </option></optgroup>

    <optgroup label="อธิการบดีมหาวิทยาลัย">
             <option value=114>หลวงสุวรรณวาจกกสิกิจ
    </option><option value=123>หม่อมหลวง ชูชาติ  กำภู
    </option><option value=129>ศาสตราจารย์ ระพี  สาคริก
    </option><option value=135>ศาสตราจารย์ ดร. ไพฑูรย์  อิงคสุวรรณ

    </option><option value=139>ผู้ช่วยศาสตราจารย์ ดร. จงรัก  ปรีชานนท์
    </option><option value=145>ศาสตราจารย์  ดร. สุธรรม  อารีกุล
    </option><option value=152>ศาสตราจารย์ ดร. กำพล อดุลวิทย์
    </option><option value=159>ศาสตราจารย์ ดร. ธีระ  สูตะบุตร
    </option><option value=600>รองศาสตราจารย์ ดร. วิโรจ  อิ่มพิทักษ์
    </option><option value=601>รองศาสตราจารย์ วัฒนา  สวรรยาธิปัติ
    </option><option value=602>รองศาสตราจารย์ นสพ. ดร. ธานีรัตน์  สานติวัตร
    </option><option value=603>รองศาสตราจารย์ วุฒิชัย   กปิลกาญจน์
    </option></optgroup>

    <optgroup label="ผู้ทำประโยชน์ให้กับมหาวิทยาลัย">
             <option value=171>ศาสตราจารย์ ดร. กฤษณา  ชุติมา
    </option><option value=178>อาจารย์ กวี  วิสุทธารมณ์
    </option><option value=182>อาจารย์ ดร. กัญจนา  สินธวานนท์
    </option><option value=185>อาจารย์ ก่าน  ชลวิจารณ์
    </option><option value=189>ศาสตราจารย์ ดร. เกษม  จันทร์แก้ว
    </option><option value=193>ผู้ช่วยศาสตราจารย์ ดร. เกษม สุขสถาน

    </option><option value=202>ศาสตราจารย์ ดร. จรัญ  จันทลักขณา
    </option><option value=209>ศาสตราจารย์ จรัด  สุนทรสิงห์
    </option><option value=214>ศาสตราจารย์ จักร  โชติศาลิกร
    </option><option value=217>ศาสตราจารย์ จักร  พิชัยรณรงค์สงคราม
    </option><option value=222>ผู้ช่วยศาสตราจารย์ จำนงค์  สมประสงค์
    </option><option value=225>ศาสตราจารย์ จินดา  เทียมเมธ
    </option><option value=227>ศาสตราจารย์ คุณชวนชม จันทระเปารยะ
    </option><option value=234>ศาสตราจารย์ หม่อมราชวงศ์ ชวนิศนดากร วรวรรณ
    </option><option value=241>ศาสตราจารย์ เชื้อ  ว่องส่งสาร
    </option><option value=244>ศาสตราจารย์ โชติ สุวัตถิ
    </option><option value=246>ศาสตราจารย์พิเศษ ดร. ไชยยงค์  ชูชาติ
    </option><option value=250>ผู้ช่วยศาสตราจารย์ ดรุณา  สมบูรณกุล
    </option><option value=253>ศาสตราจารย์ เต็ม  สมิตินันทน์
    </option><option value=256>ศาสตราจารย์ ดร. ทวี  ญาณสุคนธ์
    </option><option value=260>ผู้ช่วยศาสตราจารย์ ทองพันธุ์ พูนสุวรรณ
    </option><option value=265>ผู้ช่วยศาสตราจารย์ ทัสนี  สรสุชาติ
    </option><option value=270>ศาสตราจารย์ เทียม  คมกฤส
    </option><option value=273>ศาสตราจารย์ นภา  โล่ห์ทอง
    </option><option value=279>รองศาสตราจารย์ นาวาตรี นฤดม บุญ-หลง
    </option><option value=282>ศาสตราจารย์ ดร. นิพนธ์  คันธเสวี
    </option><option value=289>ศาสตราจารย์ ดร. บรรเจิด  คติการ
    </option><option value=294>รองศาสตราจารย์ ดร. บรรพต ณ ป้อมเพชร
    </option><option value=301>ศาสตราจารย์พิเศษ บุญ  อินทรัมพรรย์
    </option><option value=306>ศาสตราจารย์ ดร.  บุญธรรม จิตต์อนันต์
    </option><option value=312>รองศาสตราจารย์ บุญสม  สุวชิรัตน์
    </option><option value=316>รองศาสตราจารย์ ประชุม  ทัพภะสุต
    </option><option value=319>อาจารย์ ปราณี แจ้งเจนกิจ

    </option><option value=326>ศาสตราจารย์ ปวิณ  ปุณศรี
    </option><option value=332>ศาสตราจารย์ ดร. พนม  สมิตานนท์
    </option><option value=340>รองศาสตราจารย์ พร  สุวรรณวาจกกสิกิจ

    </option><option value=345>ศาสตราจารย์ พันธุม  ดิษยมณฑล
    </option><option value=348>ศาสตราจารย์พิเศษ ดร. พิศ  ปัณยาลักษณ
    </option><option value=351>ศาสตราจารย์ เพ็ญศรี  กาญจโนมัย
    </option><option value=354>รองศาสตราจารย์ ไพบูลย์  ไพรีพ่ายฤทธิ์
    </option><option value=360>นายแพทย์ ภิญโญ  กัลยาณมิตร
    </option><option value=368>ศาสตราจารย์ เมฆ  บุญพราหมณ์
    </option><option value=372>อาจารย์ ดร. ระดม  เศรษฐีธร
    </option><option value=375>ศาสตราจารย์ รำพึง  ดิสสะมาน
    </option><option value=381>ศาสตราจารย์ ดร. วัฒนา  เสถียรสวัสดิ์
    </option><option value=385>รองศาสตราจารย์ วิฑูรย์  หงษ์สุมาลย์
    </option><option value=389>ศาสตราจารย์ วิทย์  ธารชลานุกิจ
    </option><option value=393>ศาสตราจารย์ ดร. สนิท  อักษรแก้ว
    </option><option value=400>ศาสตราจารย์ สมเพียร  เกษมทรัพย์
    </option><option value=409>ผู้ช่วยศาสตราจารย์ สมศักดิ์  วิราพร
    </option><option value=416>ศาสตราจารย์ หลวงสมานวนกิจ
    </option><option value=418>ศาสตราจารย์ ดร. สรสิทธิ์  วัชโรทยาน
    </option><option value=426>ผู้ช่วยศาสตราจารย์ ดร. สันทัด  โรจนสุนทร
    </option><option value=434>รองศาสตราจารย์ สายสนม  ประดิษฐดวง
    </option><option value=440>ศาสตราจารย์ สาโรช  มนตระกูล
    </option><option value=443>รองศาสตราจารย์ ดร. สำอาง  ศรีนิลทา
    </option><option value=449>ผู้ช่วยศาสตราจารย์ ดร.  สุขประชา  วาจานนท์
    </option><option value=453>ศาสตราจารย์ ดร. สุจินต์  จินายน
    </option><option value=457>รองศาสตราจารย์ คุณหญิง สุชาดา  ศรีเพ็ญ
    </option><option value=462>ศาสตราจารย์ ดร. สุชีพ  รัตรสาร
    </option><option value=468>ศาสตราจารย์ ดร. สุมินทร์  สมุทคุปติ์
    </option><option value=474>ศาสตราจารย์ ดร. สุวรรณ  เกษตรสุวรรณ
    </option><option value=482>อาจารย์ เสรี  ไตรรัตน์
    </option><option value=486>ศาสตราจารย์ ดร. โสภิณ  ทองปาน
    </option><option value=491>ศาสตราจารย์ อมร  ภูมิรัตน
    </option><option value=500>ศาสตราจารย์ ดร. อรรถ  นาครทรรพ
    </option><option value=508>รองศาสตราจารย์ อรรถ บุญนิธี
    </option><option value=515>ว่าที่ร้อยตรี อวบ  เหมะรัชตะ
    </option><option value=520>ศาสตราจารย์ อักษร  ศรีเปล่ง
    </option><option value=527>อาจารย์ อัญเชิญ  ชมภูโพธิ์
    </option><option value=533>รองศาสตราจารย์ อาบ  นคะจัด
    </option><option value=540>ผู้ช่วยศาสตราจารย์ อารย์  นวลอินทร์
    </option><option value=544>ศาสตราจารย์ ดร. อุทิศ  นาคสวัสดิ์
    </option><option value=554>ศาสตราจารย์ ดร. อุบล  เรียงสุวรรณ
    </option></optgroup>
    </select>

    <br><img class=kpic id=pimage>
    <br><div id=pnote></div>
</div>

<script>
    document.getelementbyid("pname").value = "234";
    document.getelementbyid("pmenu").value = "234";
    pimage.src = "image/p234.jpg";
    pimage.title = "ศาสตราจารย์ หม่อมราชวงศ์ชวนิศนดากร  วรวรรณ";
</script>


<div class=kbody>
<p><b>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ</b> <wbr>เกิด<wbr>เมื่อ<wbr>วันที่ <wbr>18 <wbr>กันยายน <wbr>2466 <wbr>ณ <wbr>บ้าน<wbr>เริง<wbr>วรรณ <wbr>ถนน<wbr>สีลม <wbr>กรุงเทพฯ <wbr>เป็น<wbr>บุตร<wbr>ชาย<wbr>คนที่<wbr>สอง<wbr>ของ<wbr>หม่อมเจ้า<wbr>วัล<wbr>ภากร  <wbr>วรวรรณ <wbr>คุณ<wbr>แม่<wbr>ชื่อ<wbr>หม่อม<wbr>ชั้น <wbr>จาก<wbr>สกุล<wbr>บุนนาค
<p>ใน<wbr>ระดับ<wbr>ประถม<wbr>ศึกษา <wbr>(พ.ศ. <wbr>2470-<wbr>2471) <wbr>ได้<wbr>เข้า<wbr>เรียน<wbr>ที่<wbr>โรงเรียน<wbr>ผดุง<wbr>ดรุณี <wbr>และ<wbr>ย้าย<wbr>ไป<wbr>เข้าโรง<wbr>เรียน<wbr>มัธยม<wbr>วัดเทพศิรินทร์ <wbr>จน<wbr>จบ<wbr>มัธยมศึกษา <wbr>(มัธยม<wbr>ปี<wbr>ที่ <wbr>6) <wbr>ใน <wbr>พ.ศ. <wbr>2480 <wbr>ใน<wbr>ระยะ<wbr>นี้<wbr>เอง<wbr>ที่<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>เกิด<wbr>ความ<wbr>สนใจ<wbr>ใน<wbr>วิชาการ<wbr>เกษตร <wbr>โดย<wbr>เห็น<wbr>ตัวอย่าง<wbr>ที่<a href="p051.html"><wbr>หม่อมเจ้า<wbr>สิทธิพร  <wbr>กฤดากร</a> <wbr>(ท่าน<wbr>ลุง) <wbr>ออกไป<wbr>ทำ<wbr>ฟาร์ม<wbr>อยู่<wbr>ที่<wbr>จังหวัด<wbr>ประจวบคีรีขันธ์ <wbr>(ฟาร์ม<wbr>บาง<wbr>เบิด<wbr>อัน<wbr>มีชื่อเสียง) <wbr>และได้<wbr>อ่าน<wbr>บทความ<wbr>ต่างๆ <wbr>ของ<wbr>ท่าน<wbr>ใน<wbr>หนังสือพิมพ์<wbr>กสิกร <wbr>ซึ่ง<a href="p051.html"><wbr>หม่อมเจ้า<wbr>สิทธิพร  <wbr>กฤดากร</a> <wbr>ทรง<wbr>เป็น<wbr>ผู้<wbr>ก่อตั้ง<wbr>ขึ้น <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>มี<wbr>ความ<wbr>ชื่นชม <wbr>และ<wbr>หลง<wbr>ไหล<wbr>ชีวิต<wbr>การ<wbr>ทำ<wbr>ฟาร์ม<wbr>ของ<wbr>ท่าน<wbr>ลุง<wbr>มาก <wbr>และ<wbr>หลังจาก<wbr>จบ<wbr>การศึกษา<wbr>จาก<wbr>โรงเรียน<wbr>มัธยม<wbr>วัดเทพศิรินทร์<wbr>แล้ว <wbr>จึง<wbr>ได้<wbr>ไป<wbr>ศึกษา<wbr>ต่อ<wbr>ที่<wbr>โรงเรียน<wbr>เกษตรกรรม<wbr>แม่โจ้ <wbr>(ในปัจจุบัน<wbr>คือ<wbr>มหาวิทยาลัย<wbr>แม่โจ้) <wbr>ที่<wbr>จังหวัด<wbr>เชียงใหม่ <wbr>ใน<wbr>ขณะ<wbr>นั้น <wbr>(พ.ศ. <wbr>2483) <wbr>แม่โจ้<wbr>ยังมี<wbr>สภาพ<wbr>เป็น<wbr>ป่า <wbr>หอน<wbr>อน<wbr>เป็น<wbr>โรงเรียน<wbr>ไม้ยา<wbr>ง <wbr>ใต้ถุน<wbr>สูง <wbr>ฝา<wbr>เป็น<wbr>ไม้<wbr>ไผ่<wbr>ขัดแตะ <wbr>หลังคา<wbr>มุง<wbr>ด้วย<wbr>ใบตอง<wbr>ตึง <wbr>แต่<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ก็มี<wbr>ความ<wbr>บากบั่น<wbr>อดทน <wbr>และ<wbr>สามารถ<wbr>เรียน<wbr>อย่าง<wbr>ได้<wbr>ผล<wbr>ดี <wbr>จนกระทั่ง<wbr>จบ<wbr>การศึกษา <wbr>ใน <wbr>พ.ศ. <wbr>2484  <wbr>หลังจาก<wbr>นั้น<wbr>ได้<wbr>มา<wbr>เข้า<wbr>เรียน<wbr>ที่<wbr>วิทยาลัย<wbr>เกษตรศาสตร์ <wbr>ใน <wbr>พ.ศ. <wbr>2485 <wbr>(ยก<wbr>ฐานะ<wbr>เป็น<wbr>มหาวิทยาลัย<wbr>เกษตรศาสตร์<wbr>ใน <wbr>พ.ศ. <wbr>2486) <wbr>และ<wbr>จบ<wbr>การศึกษา<wbr>ได้<wbr>รับ<wbr>ปริญญา<wbr>กสิกรรม<wbr>และ<wbr>สัตวบาล <wbr>(เกียรตินิยม) <wbr>ใน <wbr>พ.ศ. <wbr>2489 <wbr>นับ<wbr>เป็น <wbr>มก. <wbr>รุ่น <wbr>1
<p>ด้วย<wbr>ความตั้งใจ<wbr>เป็น<wbr>อย่าง<wbr>ยิ่ง<wbr>ว่า <wbr>เมื่อ<wbr>เรียน<wbr>จบ<wbr>แล้ว<wbr>จะ<wbr>ต้อง<wbr>ออกไป<wbr>เป็น<wbr>เกษตรกร <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>จึง<wbr>ไป<wbr>ทำ<wbr>ฟาร์ม<wbr>อยู่<wbr>ที่<wbr>อำเภอ<wbr>ปากช่อง <wbr>จังหวัด<wbr>นครราชสีมา <wbr>ปลูก<wbr>ผัก<wbr>เมือง<wbr>หนาว <wbr>เช่น <wbr>กะหล่ำปลี <wbr>กะหล่ำ<wbr>ดอก<wbr>เป็น<wbr>หลัก <wbr>ทำ<wbr>ฟาร์ม<wbr>อยู่<wbr>ประมาณ  <wbr>2  <wbr>ปี <wbr>แต่<wbr>ก็<wbr>ไม่<wbr>ประสบ<wbr>ความ<wbr>สำเร็จ<wbr>นัก <wbr>จนกระทั่ง<wbr>วัน<wbr>หนึ่ง<a href="p114.html"><wbr>คุณหลวงสุวรรณวาจกกสิกิจ</a> <wbr>(อธิการบดี <wbr>มหาวิทยาลัย<wbr>เกษตรศาสตร์<wbr>ใน<wbr>ขณะ<wbr>นั้น) <wbr>ได้<wbr>มา<wbr>เยี่ยม<wbr>ที่<wbr>ฟาร์ม <wbr>และ<wbr>ทาบทาม<wbr>ให้<wbr>เข้า<wbr>รับราชการ<wbr>เป็น<wbr>อาจารย์<wbr>เพื่อ<wbr>ช่วย<wbr>กัน<wbr>สร้าง<wbr>งาน<wbr>ของ<wbr>มหาวิทยาลัย <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>จึง<wbr>ได้<wbr>ตัดสินใจ<wbr>รับงาน<wbr>ดัง<wbr>กล่าว <wbr>และ<wbr>มา<wbr>ทำ<wbr>งาน<wbr>ที่<wbr>มหาวิทยาลัย<wbr>เกษตรศาสตร์ <wbr>ตั้งแต่<wbr>วันที่ <wbr>1 <wbr>มกราคม <wbr>2492 <wbr>เป็นต้น<wbr>มา <wbr>จนกระทั่ง<wbr>เกษียณอายุ<wbr>ราชการ<wbr>ใน<wbr>เดือน<wbr>กันยายน <wbr>2526
<br><img width=96% src='image/p235.jpg'>
<p>ใน <wbr>พ.ศ. <wbr>2495 <wbr>มหาวิทยาลัย<wbr>เกษตรศาสตร์<wbr>ได้<wbr>ส่ง<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ไป<wbr>ศึกษา<wbr>และ<wbr>ฝึกงาน<wbr>ด้าน<wbr>การ<wbr>เลี้ยง<wbr>โคนม <wbr>ที่<wbr>ประเทศ<wbr>ออสเตรเลีย <wbr>และเมื่อ<wbr>ถึง<wbr>เวลา<wbr>เดินทาง<wbr>กลับ<wbr>ประเทศ<wbr>ไทย<wbr>นั้น<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ได้<wbr>นำ<wbr>โคนม<wbr>พันธุ์<wbr>เจ<wbr>อร์<wbr>ซี่<wbr>เข้า<wbr>ประเทศ<wbr>เป็น<wbr>ครั้งแรก <wbr>เป็น<wbr>โค<wbr>พ่อพันธุ์ <wbr>2 <wbr>ตัว <wbr>และ<wbr>โค<wbr>แม่<wbr>พันธุ์ <wbr>5 <wbr>ตัว <wbr>เป็นการ<wbr>เริ่มต้น<wbr>การ<wbr>ทดลอง<wbr>เลี้ยง<wbr>โคนม<wbr>ของ<wbr>มหาวิทยาลัย<wbr>เกษตรศาสตร์ <wbr>และ<wbr>ทำให้<wbr>เกิด<wbr>การเรียน<wbr>การ<wbr>สอน<wbr>วิชาการ<wbr>เลี้ยง<wbr>โคนม <wbr>และ<wbr>ผลิตภัณฑ์<wbr>นม<wbr>ของ<wbr>ภาค<wbr>วิชา<wbr>สัตวบาล<wbr>นับ<wbr>ตั้งแต่<wbr>นั้น<wbr>มา
<p>ใน <wbr>พ.ศ. <wbr>2502 <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ได้<wbr>รับทุน<wbr>ไป<wbr>ศึกษา<wbr>ต่อ<wbr>ที่ <wbr>oregon <wbr>state <wbr>university <wbr>สหรัฐ<wbr>อเมริกา <wbr>จบ<wbr>การศึกษา<wbr>ได้<wbr>รับ<wbr>ปริญญา <wbr>master <wbr>of <wbr>science <wbr>in <wbr>dairy <wbr>and <wbr>animal <wbr>husbandry  <wbr>ใน <wbr>พ.ศ. <wbr>2503
<p>นอกจาก<wbr>เป็น<wbr>ผู้<wbr>นำ<wbr>เข้า<wbr>โคนม<wbr>พันธุ์<wbr>ต่างประเทศ<wbr>มายัง<wbr>ประเทศ<wbr>ไทย<wbr>เป็น<wbr>ครั้งแรก<wbr>ดัง<wbr>กล่าว<wbr>แล้ว <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ยัง<wbr>ได้<wbr>ริเริ่ม<wbr>งาน<wbr>ไว้<wbr>อีก<wbr>หลาย<wbr>เรื่อง <wbr>เช่น <wbr>เป็น<wbr>หัวหน้า<wbr>แผนก<wbr>สัตวบาล <wbr>(ภาค<wbr>วิชา<wbr>สัตวบาล<wbr>ใน<wbr>ขณะ<wbr>นี้) <wbr>เป็น<wbr>คนแรก<wbr>ใน <wbr>พ.ศ. <wbr>2498 <wbr>เป็น<wbr>ผู้<wbr>ก่อตั้ง<wbr>ห้อง<wbr>ปฏิบัติการ<wbr>วิเคราะห์<wbr>อาหาร<wbr>สัตว์ <wbr>และ<wbr>ห้องสมุด<wbr>ภาค<wbr>วิชา<wbr>สัตวบาล <wbr>เป็น<wbr>ผู้<wbr>ริเริ่ม<wbr>การ<wbr>ใช้<wbr>ผลพลอยได้<wbr>ทางการ<wbr>เกษตร <wbr>และ<wbr>วัสดุ<wbr>เหลือ<wbr>ทิ้ง<wbr>มา<wbr>ทดลอง<wbr>ใช้เป็น<wbr>อาหาร<wbr>สัตว์ <wbr>เช่น <wbr>ใบ<wbr>แค  <wbr>ฝัก<wbr>ก้ามปู  <wbr>ผักตบชวา  <wbr>ใบ<wbr>กระถิน  <wbr>เมล็ด<wbr>ยางพารา  <wbr>เมล็ด<wbr>นุ่น  <wbr>เมล็ด<wbr>ฝ้าย  <wbr>เปลือก<wbr>สับปะรด<wbr>สด<wbr>และ<wbr>แห้ง  <wbr>ซัง<wbr>ข้าวโพด  <wbr>กาก<wbr>น้ำตาล  <wbr>กาก<wbr>ตะกอน<wbr>นม  <wbr>กาก<wbr>เบียร์  <wbr>กาก<wbr>วุ้นเส้น  <wbr>ส่าเหล้า  <wbr>เป็นต้น
<p>ทาง<wbr>ด้าน<wbr>การเรียน<wbr>การ<wbr>สอน<wbr>นั้น <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ได้<wbr>ให้<wbr>ความ<wbr>เอาใจใส่<wbr>เป็น<wbr>พิเศษ <wbr>ทุก<wbr>ครั้งที่<wbr>เข้า<wbr>ห้อง<wbr>สอน <wbr>ก็จะ<wbr>เตรียม<wbr>การ<wbr>สอน<wbr>เป็น<wbr>อย่าง<wbr>ดี <wbr>เนื่องจาก<wbr>เป็น<wbr>นัก<wbr>อ่าน <wbr>และ<wbr>ค้นคว้า<wbr>หาความ<wbr>รู้<wbr>ที่<wbr>ทันสมัย<wbr>มาส<wbr>อน<wbr>อยู่เสมอ <wbr>ทุก<wbr>วิชา<wbr>ที่<wbr>สอน<wbr>ก็จะ<wbr>เขียนเป็น<wbr>ตำรา <wbr>นับ<wbr>ว่า<wbr>เป็น<wbr>ตำรา<wbr>ภาษา<wbr>ไทย<wbr>ทาง<wbr>ด้าน<wbr>สัตวบาล<wbr>เล่ม<wbr>แรกๆ <wbr>ทีเดียว <wbr>ตำรา<wbr>ที่<wbr>สำคัญ<wbr>คือ  <wbr>การ<wbr>เลี้ยง<wbr>สัตว์<wbr>ทั่วไป  <wbr>การ<wbr>ให้<wbr>อาหาร<wbr>สัตว์  <wbr>การ<wbr>เลี้ยง<wbr>โคนม  <wbr>การ<wbr>เลี้ยง<wbr>แพะ<wbr>นม  <wbr>การ<wbr>เลี้ยง<wbr>กระต่าย  <wbr>นอกจาก<wbr>ตำรา<wbr>แล้ว <wbr>ยังมี<wbr>เอกสาร<wbr>ประกอบ<wbr>การ<wbr>สอน<wbr>วิชา<wbr>ต่างๆ <wbr>อีก<wbr>หลาย<wbr>วิชา <wbr>เช่น <wbr>วิชาการ<wbr>ผลิต<wbr>สัตว์<wbr>และ<wbr>วิชาการ<wbr>จัด<wbr>ฟาร์ม<wbr>โคนม <wbr>ตลอด<wbr>จน<wbr>เอกสาร<wbr>ประกอบ<wbr>การ<wbr>ฝึก<wbr>อบรม<wbr>ประชาชน <wbr>เช่น <wbr>การ<wbr>เลี้ยงดู<wbr>แม่<wbr>วัว<wbr>นม  <wbr>การ<wbr>เลี้ยงดู<wbr>ลูก<wbr>โคนม  <wbr>อาหาร<wbr>สำหรับ<wbr>วัว<wbr>นม  <wbr>เทคนิค<wbr>ใน<wbr>การ<wbr>รีด<wbr>นม  <wbr>ตำรา<wbr>และ<wbr>เอกสาร<wbr>วิชาการ<wbr>ต่างๆ <wbr>เหล่า<wbr>นี้ <wbr>นับ<wbr>ได้<wbr>ว่า<wbr>เป็น<wbr>พื้นฐาน<wbr>ของ<wbr>การ<wbr>พัฒนาการ<wbr>เลี้ยง<wbr>สัตว์<wbr>ของ<wbr>ประเทศ<wbr>ไทย<wbr>ที่<wbr>สำคัญ<wbr>ยิ่ง
<p>มี<wbr>เรื่อง<wbr>สำคัญ<wbr>อีก<wbr>เรื่อง<wbr>หนึ่ง<wbr>ที่<wbr>เกี่ยวกับ<wbr>การเรียน<wbr>การ<wbr>สอน <wbr>ซึ่ง<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>เป็น<wbr>ผู้<wbr>ริเริ่ม<wbr>ขึ้น <wbr>นั่น<wbr>คือ  <b><wbr>การ<wbr>ฝึกงาน<wbr>ของ<wbr>นิสิต</b> <wbr>แต่<wbr>เดิม<wbr>นั้น <wbr>มหาวิทยาลัย<wbr>เกษตรศาสตร์<wbr>จะ<wbr>รับ<wbr>ผู้<wbr>จบ<wbr>จาก<wbr>วิทยาลัย<wbr>เกษตรกรรม<wbr>แม่โจ้<wbr>มา<wbr>เข้า<wbr>เรียน <wbr>ซึ่ง<wbr>นักเรียน<wbr>ดัง<wbr>กล่าว<wbr>นี้ <wbr>จะ<wbr>ได้<wbr>รับ<wbr>การ<wbr>ฝึกหัด<wbr>ภาคสนาม<wbr>เป็น<wbr>อย่าง<wbr>มาก<wbr>มา<wbr>แล้ว <wbr>ต่อ<wbr>มา<wbr>ใน <wbr>พ.ศ. <wbr>2492 <wbr>มหาวิทยาลัย<wbr>เกษตรศาสตร์<wbr>ได้<wbr>ขยาย<wbr>การ<wbr>รับ<wbr>นิสิต<wbr>ให้<wbr>ครอบคลุม<wbr>ผู้<wbr>จบ<wbr>ชั้น<wbr>เตรียม<wbr>อุดมศึกษา <wbr>(มัธยม <wbr>8)  <wbr>ทั่วไป<wbr>ด้วย <wbr>นักเรียน<wbr>ประเภท<wbr>หลัง<wbr>นี้<wbr>จะ<wbr>ขาด<wbr>ประสบการณ์<wbr>ทางการ<wbr>เกษตร <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>จึงมี<wbr>ดำริ<wbr>ให้<wbr>นิสิต<wbr>ต้อง<wbr>มี<wbr>การ<wbr>ฝึกงาน <wbr>โดย<wbr>ใน<wbr>ระยะ<wbr>แรก<wbr>ได้<wbr>ติดต่อ<wbr>กรม<wbr>ปศุ<wbr>สัตว์ <wbr>และ<wbr>หัวหน้า<wbr>สถานี<wbr>บำรุง<wbr>พันธุ์<wbr>สัตว์<wbr>ทับกวาง <wbr>จังหวัด<wbr>สระบุรี<wbr>ให้<wbr>ช่วย<wbr>ฝึกงาน<wbr>ให้<wbr>แก่<wbr>นิสิต <wbr>และ<wbr>หลังจาก<wbr>นั้น<wbr>ก็ได้<wbr>ติดต่อ<wbr>ขอ<wbr>ใช้<wbr>ที่ดิน<wbr>จาก<wbr>กระทรวง<wbr>มหาดไทย<wbr>เพื่อ<wbr>ก่อตั้ง<wbr>สถานี<wbr>ฝึก<wbr>นิสิต<wbr>ขึ้น<wbr>ที่<wbr>อำเภอ<wbr>ศรีราชา <wbr>จังหวัด<wbr>ชลบุรี <wbr>สถานี<wbr>หรือ<wbr>ไร่<wbr>ฝึก<wbr>นิสิต<wbr>ที่<wbr>ศรีราชา <wbr>(ขณะ<wbr>นี้<wbr>คือ<wbr>วิทยาเขต<wbr>ศรีราชา) <wbr>ได้<wbr>เริ่ม<wbr>ทำ<wbr>การ<wbr>ฝึก<wbr>นิสิต<wbr>ได้<wbr>ตั้งแต่ <wbr>พ.ศ. <wbr>2498  <wbr>แต่<wbr>ด้วย<wbr>เหตุ<wbr>ที่<wbr>มหาวิทยาลัย<wbr>เกษตรศาสตร์<wbr>ได้<wbr>รับ<wbr>นิสิต<wbr>มาก<wbr>ขึ้น<wbr>ทุก<wbr>ปี <wbr>สถานี<wbr>บำรุง<wbr>พันธุ์<wbr>ทับกวาง <wbr>และ<wbr>สถานี<wbr>ฝึก<wbr>นิสิต<wbr>ศรีราชา<wbr>ก็<wbr>ไม่<wbr>เพียงพอ<wbr>ต่อ<wbr>การ<wbr>ฝึก<wbr>นิสิต <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>จึง<wbr>เริ่ม<wbr>เสาะแสวง<wbr>หา<wbr>สถานี<wbr>ใหม่<wbr>เพิ่มเติม <wbr>จน<wbr>ใน<wbr>ที่สุด<wbr>ก็ได้<wbr>ที่ดิน<wbr>ของ<wbr>นิคมสร้างตนเอง<wbr>ทับกวาง <wbr>จังหวัด<wbr>สระบุรี <wbr>มา<wbr>ตั้ง<wbr>สถานี<wbr>ฝึก<wbr>นิสิต<wbr>ใหม่<wbr>ขึ้น <wbr>ทั้งนี้<wbr>โดย<wbr>ได้<wbr>รับ<wbr>ความ<wbr>ช่วยเหลือ<wbr>ของ<wbr>ทาง<wbr>นิคมสร้างตนเอง<wbr>ทับกวาง  <wbr>กรม<wbr>ประชาสงเคราะห์  <wbr>กระทรวง<wbr>มหาดไทย  <wbr>สถานี<wbr>ฝึก<wbr>นิสิต<wbr>ทับกวาง<wbr>นี้<wbr>เปิด<wbr>ทำ<wbr>การ<wbr>ฝึก<wbr>นิสิต<wbr>รุ่น<wbr>แรก<wbr>ตั้งแต่ <wbr>พ.ศ. <wbr>2504
<p>ใน <wbr>พ.ศ. <wbr>2504 <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>เป็น<wbr>ผู้<wbr>ผลัก<wbr>ดัน<wbr>ให้<wbr>เกิด<wbr>การ<wbr>ประชุม<wbr>วิชาการ<wbr>สาขา<wbr>สัตวบาล<wbr>ขึ้น<wbr>เป็น<wbr>ครั้งแรก <wbr>ทำให้<wbr>เกิด<wbr>ประโยชน์<wbr>ใน<wbr>การ<wbr>ปรับปรุง<wbr>และ<wbr>แก้<wbr>ปัญหา<wbr>ต่างๆ <wbr>ใน<wbr>การ<wbr>เลี้ยง<wbr>สัตว์<wbr>ของ<wbr>ประเทศ<wbr>ไทย <wbr>และ<wbr>เป็น<wbr>เหตุ<wbr>ที่<wbr>ทำให้มี<wbr>การ<wbr>ประชุม<wbr>อย่าง<wbr>ต่อ<wbr>เนื่อง<wbr>มา<wbr>ทุก<wbr>ปี <wbr>จนกระทั่ง<wbr>ถึง<wbr>ปัจจุบัน
<p>งาน<wbr>เพื่อ<wbr>ส่วนรวม<wbr>ที่<wbr>สำคัญ<wbr>อีก<wbr>เรื่อง<wbr>หนึ่ง<wbr>ก็<wbr>คือ <wbr>เป็น<wbr>ผู้<wbr>ริเริ่ม<wbr>ก่อตั้ง<wbr>สมาคม<wbr>นิสิต<wbr>เก่า<wbr>มหาวิทยาลัย<wbr>เกษตรศาสตร์<wbr>ขึ้น<wbr>ใน <wbr>พ.ศ. <wbr>2497 <wbr>และ<wbr>ดำรง<wbr>ตำแหน่ง<wbr>นายก<wbr>สมาคม<wbr>เป็น<wbr>คนแรก<wbr>ตั้งแต่<wbr>เริ่ม<wbr>ก่อตั้ง <wbr>จนถึง <wbr>พ.ศ. <wbr>2504 <wbr>ได้<wbr>ปู<wbr>พื้นฐาน<wbr>ให้<wbr>แก่<wbr>สมาคมฯ <wbr>ไว้<wbr>เป็น<wbr>อย่าง<wbr>ดี <wbr>จนกระทั่ง<wbr>เกิด<wbr>ความ<wbr>เป็น<wbr>ปึกแผ่น<wbr>มั่นคง<wbr>มา<wbr>จนถึง<wbr>ทุกวันนี้
<p>ใน<wbr>เรื่องของ<wbr>การค้นคว้า<wbr>วิจัย <wbr>และ<wbr>การ<wbr>ส่งเสริม<wbr>การ<wbr>เลี้ยง<wbr>โคนม<wbr>อันเป็น<wbr>ความ<wbr>สนใจ<wbr>อย่าง<wbr>ยิ่ง<wbr>ของ<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>นั้น <wbr>นอกจาก<wbr>จะ<wbr>มี<wbr>การ<wbr>ทดลอง<wbr>ใน<wbr>มหาวิทยาลัย<wbr>แล้ว <wbr>ยัง<wbr>ได้<wbr>ขยาย<wbr>งาน<wbr>ไป<wbr>ที่<wbr>สถานี<wbr>ทับกวาง  <wbr>สถานี<wbr>ศรีราชา  <wbr>และ<wbr>สถานี<wbr>กำแพงแสน<wbr>อีก<wbr>ด้วย <wbr>ใน<wbr>ระหว่าง<wbr>ที่มี<wbr>การค้นคว้า<wbr>ทดลอง<wbr>อยู่<wbr>นั้น <wbr>ก็ได้<wbr>ดำเนิน<wbr>การ<wbr>ส่งเสริม<wbr>ให้<wbr>เกษตรกร<wbr>และประชาชน<wbr>ทั่วไป<wbr>ได้<wbr>รู้จัก<wbr>วิธีการ<wbr>เลี้ยง<wbr>โคนม <wbr>คุณประโยชน์<wbr>และ<wbr>การ<wbr>บริโภค<wbr>นม<wbr>สด <wbr>และ<wbr>ยัง<wbr>ได้<wbr>ออกไป<wbr>ช่วย<wbr>แนะนำ<wbr>การ<wbr>เลี้ยง<wbr>โคนม<wbr>ใน<wbr>เขต<wbr>จังหวัด<wbr>พระนคร-<wbr>ธนบุรี <wbr>และ<wbr>จังหวัด<wbr>อยุธยา<wbr>ให้<wbr>ถูกต้อง<wbr>ตาม<wbr>หลักวิชา<wbr>การ<wbr>อีก<wbr>ด้วย
<p>ในสมัย<wbr>นั้น <wbr>คน<wbr>ไทย<wbr>ยัง<wbr>ดื่ม<wbr>นม<wbr>สด<wbr>กัน<wbr>น้อย<wbr>มาก <wbr>คือ<wbr>พอ<wbr>อดนม<wbr>แม่  <wbr>เด็ก<wbr>ก็จะ<wbr>รู้จัก<wbr>แต่<wbr>นมข้น<wbr>หวาน <wbr>เด็ก<wbr>บาง<wbr>คน<wbr>มา<wbr>เริ่ม<wbr>ดื่ม<wbr>นม<wbr>ใหม่<wbr>เมื่อ<wbr>โต<wbr>แล้ว <wbr>ซึ่ง<wbr>หลาย<wbr>คน<wbr>ก็จะ<wbr>มี<wbr>ปัญหา<wbr>เรื่อง<wbr>ท้องเดิน <wbr>เพราะ<wbr>ร่างกาย<wbr>ไม่<wbr>สามารถ<wbr>ย่อย<wbr>น้ำตาล<wbr>แล<wbr>ค<wbr>โต<wbr>ส<wbr>ที่มี<wbr>อยู่<wbr>ใน<wbr>นม<wbr>ได้ <wbr>เนื่องจาก<wbr>ขาด<wbr>การ<wbr>ดื่ม<wbr>นม<wbr>สด<wbr>ติดต่อ<wbr>มา<wbr>อย่าง<wbr>สม่ำเสมอ <wbr>นอกจาก<wbr>นั้น<wbr>นม<wbr>สด<wbr>ก็มี<wbr>ราคา<wbr>แพง <wbr>และ<wbr>หา<wbr>ซื้อ<wbr>ค่อนข้าง<wbr>ยาก<wbr>อีก<wbr>ด้วย
<p>เพื่อ<wbr>เป็นการ<wbr>ส่งเสริม<wbr>การ<wbr>ดื่ม<wbr>นม <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>จึง<wbr>ได้<wbr>สร้าง<wbr>ร้าน<wbr>จำหน่าย<wbr>นม <wbr>และ<wbr>ผลิตภัณฑ์<wbr>นม<wbr>ขึ้น<wbr>เป็น<wbr>ครั้งแรก<wbr>ใน<wbr>มหาวิทยาลัย<wbr>เกษตรศาสตร์ <wbr>มี<wbr>ร้าน<wbr>ใหญ่<wbr>ชื่อ <b><wbr>เด<wbr>รี่<wbr>ค<wbr>วี<wbr>น</b> <wbr>และ<wbr>ร้าน<wbr>ย่อย<wbr>ชื่อ <b><wbr>เด<wbr>รี่<wbr>ฮัท</b>  <wbr>ร้าน<wbr>นม<wbr>ดัง<wbr>กล่าว<wbr>นี้<wbr>มี<wbr>ส่วน<wbr>ช่วย<wbr>เป็น<wbr>อย่าง<wbr>มาก<wbr>ให้<wbr>นิสิต<wbr>รู้จัก<wbr>ดื่ม<wbr>นม <wbr>และ<wbr>ต่อ<wbr>มา<wbr>ก็<wbr>เป็นที่<wbr>รู้จัก<wbr>กว้าง<wbr>ขวาง<wbr>ออกไป<wbr>ยัง<wbr>ประชาชน<wbr>ทั่วไป
<br><img width=96% src='image/p237.jpg'>
<p>เมื่อ<wbr>มี<wbr>การ<wbr>เลี้ยง<wbr>โคนม <wbr>และ<wbr>ส่งเสริม<wbr>การ<wbr>บริโภค<wbr>นม<wbr>มาก<wbr>ขึ้น<wbr>แล้ว  <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ก็ได้<wbr>พยายาม<wbr>จัดตั้ง<wbr>โรง<wbr>นม<wbr>มหาวิทยาลัย<wbr>เกษตรศาสตร์<wbr>ขึ้น <wbr>โดย<wbr>ได้<wbr>รับ<wbr>ความ<wbr>ช่วยเหลือ<wbr>จาก<wbr>รัฐบาล<wbr>ออสเตรเลีย<wbr>ภาย<wbr>ใต้<wbr>แผน<wbr>โค<wbr>ลัม<wbr>โบ <wbr>นับ<wbr>ได้<wbr>ว่า<wbr>เป็น<wbr>โรงงาน<wbr>แปรรูป<wbr>ผลิตภัณฑ์<wbr>นม<wbr>แห่ง<wbr>แรก<wbr>ของ<wbr>ประเทศ<wbr>ไทย <wbr>เริ่ม<wbr>ดำเนิน<wbr>การ<wbr>ตั้งแต่ <wbr>พ.ศ. <wbr>2504 <wbr>ทำให้<wbr>มหาวิทยาลัย<wbr>เกษตรศาสตร์<wbr>ได้<wbr>รับ<wbr>ชื่อเสียง<wbr>เป็นที่<wbr>รู้จัก<wbr>กัน<wbr>ทั่วไป<wbr>ใน<wbr>ฐานะ<wbr>เป็น<wbr>แหล่ง<wbr>ของ<wbr>การ<wbr>ผลิต<wbr>นม <wbr>และ<wbr>ผลิตภัณฑ์<wbr>นม<wbr>ที่มี<wbr>คุณภาพ<wbr>เป็นที่<wbr>ไว้ใจ<wbr>ได้ <wbr>และ<wbr>เป็น<wbr>ส่วน<wbr>สำคัญ<wbr>ที่<wbr>ทำให้<wbr>ความ<wbr>นิยม<wbr>ดื่ม<wbr>นม<wbr>สด<wbr>ของ<wbr>ประชาชน<wbr>เริ่ม<wbr>แพร่หลาย <wbr>ซึ่ง<wbr>ต่อ<wbr>มา<wbr>ได้<wbr>ทำให้<wbr>เกิด<wbr>โรงงาน<wbr>ผลิต<wbr>นม<wbr>ขนาด<wbr>ใหญ่<wbr>ขึ้น<wbr>หลาย<wbr>แห่ง <wbr>ดัง<wbr>ที่<wbr>เห็น<wbr>อยู่<wbr>ในปัจจุบัน<wbr>นี้
<p>ความ<wbr>สำเร็จ<wbr>ของ<wbr>การ<wbr>เลี้ยง<wbr>โคนม<wbr>ใน<wbr>ประเทศ<wbr>ไทย<wbr>เป็น<wbr>ผล<wbr>มา<wbr>จาก<wbr>การ<wbr>ทดลอง<wbr>ค้นคว้า<wbr>ของ<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ <wbr>ที่<wbr>ควร<wbr>กล่าว<wbr>ถึง <wbr>ดัง<wbr>ต่อ<wbr>ไป<wbr>นี้<wbr>คือ <wbr>เนื่องจาก<wbr>ประเทศ<wbr>ไทย<wbr>เป็น<wbr>ประเทศ<wbr>ร้อน<wbr>ชื้น <wbr>จึง<wbr>กระทบ<wbr>ต่อ<wbr>ความ<wbr>เป็นอยู่<wbr>ของ<wbr>โคนม<wbr>ที่<wbr>นำ<wbr>เข้า<wbr>มา<wbr>จาก<wbr>ประเทศ<wbr>ใน<wbr>เขต<wbr>หนาว<wbr>เป็น<wbr>อย่าง<wbr>มาก <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ได้<wbr>เสนอ<wbr>รายงาน<wbr>เรื่อง<wbr>ปัญหา<wbr>การ<wbr>เลี้ยง<wbr>วัว<wbr>ใน<wbr>ประเทศ<wbr>ร้อน <wbr>ในที่ประชุม<wbr>ทาง<wbr>วิชาการ<wbr>สาขา<wbr>วิชา<wbr>สัตวบาล<wbr>และ<wbr>โรค<wbr>สัตว์ <wbr>ครั้งที่ <wbr>1 <wbr>ระหว่าง<wbr>วันที่ <wbr>7-<wbr>8 <wbr>กุมภาพันธ์ <wbr>2504  <wbr>โดย<wbr>ได้<wbr>กล่าว<wbr>ถึง<wbr>ฝน<wbr>ฟ้า<wbr>อากาศ<wbr>ที่มี<wbr>ผลก<wbr>ระ<wbr>ทบ<wbr>ต่อ<wbr>โคนม <wbr>ทำให้<wbr>เกิด<wbr>ความผิด<wbr>ปกติ<wbr>ขึ้น<wbr>ใน<wbr>ทาง<wbr>สรีรวิทยา<wbr>ของ<wbr>สัตว์<wbr>อันเป็น<wbr>ผล<wbr>ให้<wbr>โค<wbr>กิน<wbr>อาหาร<wbr>ได้<wbr>น้อยลง <wbr>ต่อ<wbr>มา<wbr>ใน <wbr>พ.ศ. <wbr>2509 <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ได้<wbr>ทำ<wbr>การศึกษา<wbr>ต่อ<wbr>ไป<wbr>อีก<wbr>ใน<wbr>เรื่อง <b><wbr>ความ<wbr>สัมพันธ์<wbr>ระหว่าง<wbr>อุณหภูมิ<wbr>ของร่างกาย <wbr>จำนวน<wbr>เฮโมโกลบิน<wbr>กับ<wbr>อัตรา<wbr>การ<wbr>เจริญ<wbr>เติบโต<wbr>ของ<wbr>วัว<wbr>ลูกผสม <wbr>โดย<wbr>เชื้อ<wbr>พ่อ<wbr>โฮ<wbr>ล<wbr>ส<wbr>ไตน์<wbr>และ<wbr>เบ<wbr>ราน์<wbr>ส<wbr>วิ<wbr>ส</b> <wbr>และ<wbr>ใน <wbr>พ.ศ. <wbr>2523 <wbr>มี<wbr>งาน<wbr>วิจัย<wbr>ที่<wbr>สำคัญ<wbr>อีก <wbr>2 <wbr>เรื่อง <b><wbr>ได้แก่<wbr>เรื่อง <wbr>ปฏิกิริยา<wbr>ทางการ<wbr>เจริญ<wbr>เติบโต<wbr>และ<wbr>สรีรวิทยา<wbr>ขั้น<wbr>มูลฐาน<wbr>ของ<wbr>โค<wbr>ลูกผสม<wbr>โฮ<wbr>ล<wbr>ส<wbr>ไตน์<wbr>และ<wbr>เบ<wbr>ราน์<wbr>ส<wbr>วิ<wbr>สระ<wbr>ดับ<wbr>สายเลือด<wbr>ต่างๆ <wbr>ต่อ<wbr>สภาพ<wbr>อากาศ <wbr>และ<wbr>การ<wbr>เลี้ยงดู<wbr>ใน<wbr>ฟาร์ม<wbr>เลี้ยง<wbr>สัตว์<wbr>ของ<wbr>มหาวิทยาลัย<wbr>เกษตรศาสตร์ <wbr>บางเขน</b>  <wbr>และ<wbr>เรื่อง <b><wbr>ผล<wbr>ของ<wbr>อุณหภูมิ<wbr>แวดล้อม<wbr>ที่มี<wbr>ผล<wbr>ต่อ<wbr>ปฏิกิริยา<wbr>ทาง<wbr>สรีรวิทยา<wbr>ของ<wbr>โค<wbr>ให้<wbr>นม</b>  <wbr>งาน<wbr>วิจัย<wbr>ทั้งหมด<wbr>นี้<wbr>นับ<wbr>ได้<wbr>ว่า<wbr>เป็น<wbr>พื้นฐาน<wbr>ของ<wbr>งาน<wbr>วิจัย<wbr>ที่<wbr>ตาม<wbr>มา<wbr>อีก<wbr>มากมาย <wbr>เช่น <wbr>การ<wbr>ลด<wbr>ความเครียด<wbr>ของ<wbr>โคนม<wbr>จาก<wbr>ความ<wbr>ร้อน <wbr>(heat <wbr>stress) <wbr>เป็นต้น
<br><img width=96% src='image/p238.jpg'>
<p>ผลงาน<wbr>ที่มี<wbr>ค่า<wbr>เป็น<wbr>อย่าง<wbr>ยิ่ง<wbr>ของ<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>อีก<wbr>เรื่อง<wbr>หนึ่ง<wbr>ก็<wbr>คือ <wbr>ความ<wbr>สำเร็จ<wbr>ของ<wbr>การ<wbr>ทดลอง<wbr>ใช้<wbr>น้ำเชื้อ<wbr>แข็ง<wbr>ของ<wbr>โคนม<wbr>และ<wbr>โค<wbr>เนื้อ<wbr>ใน<wbr>ปี <wbr>พ.ศ. <wbr>2508 <wbr>ซึ่ง<wbr>เป็นความ<wbr>สำเร็จ<wbr>เป็น<wbr>ครั้งแรก<wbr>ใน<wbr>ประเทศ<wbr>ไทย <wbr>ทำให้<wbr>เป็นประโยชน์<wbr>อย่าง<wbr>ยิ่ง<wbr>ต่อ<wbr>งาน<wbr>ปรับปรุง<wbr>พันธุ์<wbr>โคนม <wbr>และ<wbr>โค<wbr>เนื้อ<wbr>ของ<wbr>ประเทศ
<p>นอกจาก<wbr>โคนม<wbr>แล้ว <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ก็<wbr>ยัง<wbr>ให้<wbr>ความ<wbr>สนใจ<wbr>ต่อ<wbr>สัตว์<wbr>ให้<wbr>นม<wbr>ชนิด<wbr>อื่นๆ <wbr>อีก<wbr>ด้วย <wbr>กล่าว<wbr>คือ <wbr>ใน <wbr>พ.ศ. <wbr>2500 <wbr>ได้<wbr>เริ่ม<wbr>สำรวจ<wbr>เรื่อง<wbr>กระบือ<wbr>นม <wbr>และ<wbr>จัด<wbr>ซื้อ<wbr>กระบือ<wbr>นม<wbr>พันธุ์<wbr>มู<wbr>ร่าห์<wbr>จาก<wbr>เมือง<wbr>กัว<wbr>ลา<wbr>ลัม<wbr>เปอร์ <wbr>ประเทศ<wbr>มา<wbr>เล<wbr>เซีย <wbr>มา<wbr>ทดลอง<wbr>เลี้ยง <wbr>เป็น<wbr>เพศ<wbr>ผู้ <wbr>2 <wbr>ตัว <wbr>เพศ<wbr>เมีย <wbr>5 <wbr>ตัว <wbr>อย่างไรก็ตาม <wbr>ต่อ<wbr>มา<wbr>ป<wbr>ราก<wbr>ฎ<wbr>ว่าความ<wbr>นิยม<wbr>บริโภค<wbr>นม<wbr>กระบือ<wbr>มี<wbr>ไม่<wbr>มาก<wbr>นัก <wbr>สู้<wbr>นม<wbr>โค<wbr>ไม่<wbr>ได้ <wbr>จึง<wbr>ได้<wbr>ยุติ<wbr>การ<wbr>ทดลอง<wbr>กระบือ<wbr>นม<wbr>ไป<wbr>ใน <wbr>พ.ศ. <wbr>2510  <wbr>สัตว์<wbr>ให้<wbr>นม<wbr>อีก<wbr>ชนิด<wbr>หนึ่ง<wbr>ที่  <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ได้<wbr>รับ<wbr>มอบหมาย<wbr>จาก<wbr>ท่าน<wbr>อธิการบดี <wbr>(<a href="p114.html">หลวงสุวรรณวาจกกสิกิจ</a>) <wbr>ให้<wbr>เป็น<wbr>ผู้<wbr>ควบคุม<wbr>โครงการ<wbr>ก็<wbr>คือ <wbr>แพะ<wbr>นม <wbr>ได้<wbr>มี<wbr>การ<wbr>สั่ง<wbr>ซื้อ<wbr>แพะ<wbr>นม<wbr>พันธุ์<wbr>ซาเนน<wbr>มา<wbr>จาก<wbr>ประเทศ<wbr>เดนมาร์ก <wbr>เปรียบเทียบ<wbr>กับ<wbr>พันธุ์<wbr>พื้นเมือง <wbr>และ<wbr>ทำ<wbr>การ<wbr>ส่งเสริม<wbr>ให้<wbr>ประชาชน<wbr>ดื่ม<wbr>นม<wbr>สด<wbr>จาก<wbr>แพะ <wbr>ใน<wbr>ระยะ<wbr>นั้น<wbr>ทาง<wbr>มหาวิทยาลัย<wbr>เกษตรศาสตร์<wbr>จึงมี<wbr>สัตว์<wbr>ให้<wbr>นม<wbr>ถึง <wbr>3 <wbr>ชนิด <wbr>คือ <wbr>โค  <wbr>กระบือ  <wbr>และ<wbr>แพะ <wbr>เป็นประโยชน์<wbr>ต่อ<wbr>งาน<wbr>วิจัย<wbr>และ<wbr>การเรียน<wbr>การ<wbr>สอน<wbr>เป็นอันมาก
<p>นอกจาก<wbr>สัตว์<wbr>ให้<wbr>นม<wbr>ซึ่ง<wbr>เป็นงาน<wbr>หลัก<wbr>ของ<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>แล้ว <wbr>งาน<wbr>ที่<wbr>ได้<wbr>รับ<wbr>การ<wbr>ยกย่อง<wbr>อีก<wbr>เรื่อง<wbr>หนึ่ง<wbr>ก็<wbr>คือ <wbr>โครงการ<wbr>ผลิต<wbr>กระต่าย<wbr>เนื้อ <wbr>ซึ่ง<wbr>เริ่มต้น<wbr>ใน <wbr>พ.ศ. <wbr>2520  <wbr>โดย<wbr>ได้<wbr>สั่ง<wbr>ซื้อ<wbr>กระต่าย<wbr>พันธุ์<wbr>แท้<wbr>จาก<wbr>ประเทศ<wbr>ออสเตรเลีย<wbr>มา<wbr>ทดลอง<wbr>เลี้ยง <wbr>2 <wbr>พันธุ์ <wbr>คือ <wbr>พันธุ์  <wbr>new <wbr>zealand <wbr>white  <wbr>และ<wbr>พันธุ์  <wbr>californian  <wbr>และ<wbr>มี<wbr>การ<wbr>ทดลอง<wbr>ผสมพันธุ์<wbr>กับ<wbr>กระต่าย<wbr>พื้นเมือง<wbr>ด้วย <wbr>นอกจาก<wbr>งาน<wbr>ทดลอง<wbr>ซึ่งมี<wbr>เอกสาร<wbr>ผลงาน<wbr>หลาย<wbr>เรื่อง<wbr>แล้ว <wbr>ยัง<wbr>ได้<wbr>มี<wbr>การ<wbr>เผยแพร่<wbr>ประชาสัมพันธ์<wbr>ความรู้<wbr>เกี่ยวกับ<wbr>การ<wbr>เลี้ยง<wbr>กระต่าย<wbr>ใน<wbr>เชิง<wbr>เศรษฐกิจ<wbr>ทางโท<wbr>ร<wbr>ทัศน์<wbr>หลาย<wbr>ครั้ง<wbr>ด้วย <wbr>ทำให้<wbr>เกิด<wbr>ความ<wbr>สนใจ<wbr>แพร่หลาย<wbr>ไป<wbr>ทั่ว <wbr>และ<wbr>ทำให้<wbr>เกิด<wbr>อาชีพ<wbr>การ<wbr>เลี้ยง<wbr>กระต่าย<wbr>ขึ้น<wbr>ใน<wbr>ประเทศ<wbr>ไทย<wbr>ใน<wbr>ขณะ<wbr>นี้
<p>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>มีผล<wbr>งาน<wbr>ที่<wbr>สำคัญ<wbr>มาก<wbr>อีก<wbr>เรื่อง<wbr>หนึ่ง<wbr>ที่<wbr>คน<wbr>ทั่วไป<wbr>ไม่ค่อย<wbr>จะ<wbr>ทราบ <wbr>นั่น<wbr>ก็<wbr>คือ <wbr>ได้<wbr>มี<wbr>ส่วน<wbr>ช่วย<wbr>งาน<wbr>ของ<wbr>พระบาทสมเด็จ<wbr>พระเจ้าอยู่หัว <wbr>อย่าง<wbr>ใกล้<wbr>ชิด <wbr>เริ่ม<wbr>จาก<wbr>โครงการ<wbr>ส่วนพระองค์<wbr>ที่<wbr>หาด<wbr>ทราย<wbr>ใหญ่ <wbr>อำเภอ<wbr>หัวหิน <wbr>จังหวัด<wbr>ประจวบคีรีขันธ์ <wbr>ประมาณ <wbr>พ.ศ. <wbr>2510 <wbr>ใน<wbr>บริเวณ<wbr>อำเภอ<wbr>หัวหิน<wbr>นี้<wbr>มี<wbr>พื้นที่<wbr>แห้งแล้ง<wbr>อยู่<wbr>เป็นอันมาก <wbr>และ<wbr>ตลอด<wbr>แนว<wbr>ฝั่ง<wbr>ทะเล<wbr>ก็จะ<wbr>เป็น<wbr>ดิน<wbr>ทราย<wbr>จัด <wbr>เกษตรกร<wbr>มี<wbr>ความ<wbr>เป็นอยู่<wbr>อย่าง<wbr>แร้นแค้น <wbr>มี<wbr>ฐานะ<wbr>ยากจน <wbr>พระบาทสมเด็จ<wbr>พระเจ้าอยู่หัว <wbr>ทรง<wbr>มี<wbr>ที่ดิน<wbr>ส่วนพระองค์<wbr>อยู่<wbr>ที่<wbr>หาด<wbr>ทราย<wbr>ใหญ่<wbr>ประมาณ <wbr>80 <wbr>ไร่ <wbr>ใกล้<wbr>เขา<wbr>เต่า <wbr>ได้<wbr>โปรดเกล้าฯ <wbr>ให้<wbr>ใช้<wbr>หาด<wbr>ทราย<wbr>ใหญ่<wbr>เป็น<wbr>ศูนย์<wbr>พัฒนาการ<wbr>เกษตร<wbr>ชาว<wbr>บ้าน <wbr>โดย<wbr>หม่อมเจ้า<wbr>ภีศเดช  <wbr>รัชนี <wbr>เป็น<wbr>หัวหน้า<wbr>โครงการ <wbr>หม่อมเจ้า<wbr>ภีศเดช <wbr>รัชนี<wbr>จึง<wbr>ทรง<wbr>ติดต่อ<wbr>ให้<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ซึ่งมี<wbr>ศักดิ์<wbr>เป็น<wbr>น้อง<wbr>จัด<wbr>ทีม<wbr>จาก<wbr>มหาวิทยาลัย<wbr>เกษตรศาสตร์<wbr>เข้าไป<wbr>ดำเนิน<wbr>การ <wbr>มี<wbr>การ<wbr>ทดลอง<wbr>เลี้ยง<wbr>วัว  <wbr>ไก่  <wbr>และ<wbr>หมู  <wbr>ปลูก<wbr>หม่อน<wbr>เลี้ยง<wbr>ไหม <wbr>และ<wbr>ทดลอง<wbr>ปลูก<wbr>พืช<wbr>ทน<wbr>แล้ง<wbr>นานา<wbr>ชนิด <wbr>เช่น  <wbr>มะขาม<wbr>เปรี้ยว  <wbr>มะขาม<wbr>หวาน  <wbr>สับปะรด  <wbr>มะม่วงหิมพานต์  <wbr>เป็นต้น  <wbr>การ<wbr>ทดลอง<wbr>ได้<wbr>ผล<wbr>ดี<wbr>อย่าง<wbr>ต่อ<wbr>เนื่อง <wbr>และ<wbr>มี<wbr>การ<wbr>ส่งเสริม<wbr>เผยแพร่<wbr>ออกไป<wbr>สู่<wbr>ราษฎร
<p>ใน<wbr>ระหว่าง<wbr>นั้น <wbr>มหาวิทยาลัย<wbr>เกษตรศาสตร์<wbr>มี<wbr>งาน<wbr>วิจัย<wbr>ที่<wbr>สำคัญ<wbr>อยู่<wbr>เรื่อง<wbr>หนึ่ง<wbr>คือ <wbr>โครงการ<wbr>จัด<wbr>ลุ่มน้ำ<wbr>ซึ่ง<wbr>ได้<wbr>เลือก<wbr>ที่<wbr>ทดลอง<wbr>อยู่<wbr>ที่<wbr>ดอย<wbr>ปุย <wbr>จังหวัด<wbr>เชียงใหม่ <wbr>เริ่ม<wbr>งาน<wbr>มา<wbr>ตั้งแต่ <wbr>พ.ศ. <wbr>2506  <wbr>โดย<wbr>คณะ<wbr>วนศาสตร์ <wbr>และ<wbr>ต่อ<wbr>มา<wbr>คณะ<wbr>เกษตร<wbr>ได้<wbr>เข้าไป<wbr>ร่วมมือ<wbr>ด้วย<wbr>เพื่อ<wbr>ทดลอง<wbr>หา<wbr>พืช<wbr>ที่<wbr>จะ<wbr>ให้<wbr>ชาว<wbr>เขา<wbr>ปลูก<wbr>เป็นราย<wbr>ได้<wbr>เพื่อ<wbr>ทดแทน<wbr>การ<wbr>ปลูก<wbr>ฝิ่น <wbr>และ<wbr>ป้องกัน<wbr>การ<wbr>ตัด<wbr>ไม้<wbr>ทำลาย<wbr>ป่า <wbr>จาก<wbr>การ<wbr>ทำ<wbr>ไร่<wbr>เลื่อนลอย<wbr>ของ<wbr>ชาว<wbr>เขา <wbr>โครงการ<wbr>ดัง<wbr>กล่าว<wbr>นี้<wbr>มี<wbr>ปัญหา<wbr>เรื่อง<wbr>งบประมาณ<wbr>อยู่<wbr>เป็น<wbr>ประจำ <wbr>เพราะ<wbr>ทาง<wbr>รัฐบาล<wbr>ไม่ค่อย<wbr>ให้<wbr>ความ<wbr>สนใจ<wbr>เท่าใด<wbr>นัก <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>เป็น<wbr>ผู้ที่<wbr>มี<wbr>ส่วน<wbr>ช่วย<wbr>เป็น<wbr>อย่าง<wbr>มาก<wbr>ใน<wbr>การ<wbr>ขอ<wbr>ความ<wbr>ช่วยเหลือ<wbr>จาก<wbr>พระบาทสมเด็จ<wbr>พระเจ้าอยู่หัว <wbr>โดย<wbr>ผ่าน<wbr>ไป<wbr>ทาง<wbr>หม่อมเจ้า<wbr>ภีศเดช  <wbr>รัชนี <wbr>ทำให้<wbr>มหาวิทยาลัย<wbr>เกษตรศาสตร์<wbr>ได้<wbr>รับ<wbr>พระราชทาน<wbr>ความ<wbr>ช่วยเหลือ<wbr>เป็นการ<wbr>ส่วนพระองค์<wbr>มากมาย<wbr>หลาย<wbr>เรื่อง <wbr>และ<wbr>เป็น<wbr>เหตุผล<wbr>สำคัญ<wbr>ที่<wbr>ทำให้<wbr>โครงการ<wbr>ดำเนิน<wbr>การ<wbr>ต่อ<wbr>ไป<wbr>ได้<wbr>เป็น<wbr>อย่าง<wbr>ดี <wbr>อย่างไรก็ตาม <wbr>พระบาทสมเด็จ<wbr>พระเจ้าอยู่หัว<wbr>ได้<wbr>ทรง<wbr>เห็น<wbr>ปัญหา<wbr>ใน<wbr>เรื่อง<wbr>ชาว<wbr>เขา<wbr>อย่าง<wbr>แท้จริง<wbr>ว่า<wbr>เป็นเรื่อง<wbr>ใหญ่<wbr>เป็นเรื่อง<wbr>สำคัญ <wbr>จึง<wbr>ทรง<wbr>ตั้ง<wbr>โครงการ<wbr>ส่วนพระองค์<wbr>ขึ้น<wbr>มา<wbr>เสริม<wbr>ใน <wbr>พ.ศ. <wbr>2512  <wbr>มีชื่อ<wbr>ว่า <b><wbr>โครงการ<wbr>พระบรม<wbr>ราชานุเคราะห์<wbr>ชาว<wbr>เขา</b>  <wbr>ซึ่ง<wbr>โครงการ<wbr>นี้<wbr>มี<wbr>ความ<wbr>ก้าวหน้า<wbr>เป็น<wbr>อย่าง<wbr>ดี<wbr>เรื่อย<wbr>มา <wbr>มี<wbr>การ<wbr>เปลี่ยน<wbr>ชื่อ<wbr>โครงการ<wbr>ตาม<wbr>ความ<wbr>เหมาะสม<wbr>หลาย<wbr>ครั้ง <wbr>จน<wbr>ใน<wbr>ที่สุด<wbr>ได้ชื่อ<wbr>พระราชทาน<wbr>ว่า  <b><wbr>โครงการ<wbr>หลวง</b>  <wbr>และได้<wbr>จดทะเบียน<wbr>เป็น  <wbr>มูลนิธิ<wbr>โครงการ<wbr>หลวง  <wbr>ใน <wbr>พ.ศ. <wbr>2535
<p>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ได้<wbr>เป็น<wbr>อาสาสมัคร<wbr>ของ<wbr>โครงการ<wbr>หลวง<wbr>มา<wbr>ตั้งแต่<wbr>ต้น<wbr>โดย<wbr>รับผิดชอบ<wbr>ใน<wbr>การ<wbr>ทดลอง<wbr>และ<wbr>ส่งเสริม<wbr>การ<wbr>เลี้ยง<wbr>สัตว์<wbr>และ<wbr>สัตว์<wbr>ต่าง<wbr>ซึ่ง<wbr>ใช้<wbr>บรรทุกของ<wbr>บน<wbr>ภูเขา <wbr>มี<wbr>งาน<wbr>ทดลอง<wbr>มากมาย<wbr>ใน<wbr>เรื่องนี้ <wbr>และ<wbr>ทำให้<wbr>เกิด<wbr>การ<wbr>พัฒนาการ<wbr>เลี้ยง<wbr>สัตว์<wbr>บน<wbr>ที่<wbr>สูงขึ้น<wbr>จนถึง<wbr>ทุกวันนี้
<p>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>เป็น<wbr>ผู้ที่<wbr>มี<wbr>ชาติ<wbr>กำเนิด <wbr>และ<wbr>ชาติ<wbr>ตระกูล<wbr>สูง <wbr>อันเป็น<wbr>ส่วน<wbr>สำคัญ<wbr>ที่<wbr>ส่ง<wbr>ผล<wbr>ให้<wbr>มี<wbr>อุปนิสัย<wbr>ใจคอ<wbr>ที่<wbr>ดี <wbr>ได้<wbr>รับ<wbr>การ<wbr>ยอม<wbr>รับ<wbr>จาก<wbr>ผู้คน<wbr>ทั่วไป<wbr>ว่า<wbr>เป็น  <b><wbr>สุภาพบุรุษ</b>  <wbr>เป็นที่<wbr>รัก<wbr>และ<wbr>เคารพ<wbr>ของ<wbr>ผู้<wbr>ร่วม<wbr>งาน <wbr>เพื่อนฝูง <wbr>และ<wbr>ลูกศิษย์ <wbr>ทาง<wbr>ด้าน<wbr>ครอบครัว<wbr>นั้น <wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ก็ได้<wbr>แต่งงาน<wbr>กับ<wbr>กุลสตรี<wbr>ที่<wbr>ดี<wbr>พร้อม<wbr>คือ <wbr>คุณ<wbr>นงลักษณ์  <wbr>อ<wbr>มา<wbr>ต<wbr>ย<wbr>กุล  <wbr>เมื่อ<wbr>วันที่ <wbr>24 <wbr>ตุลาคม <wbr>2495 <wbr>มี<wbr>ความ<wbr>รัก<wbr>ความ<wbr>ผูกพัน<wbr>อย่าง<wbr>แน่นแฟ้น <wbr>และ<wbr>เป็น<wbr>กำลัง<wbr>สำคัญ<wbr>ที่<wbr>คอย<wbr>สนับสนุน<wbr>งาน<wbr>ของ<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>อยู่เสมอ <wbr>จนกระทั่ง<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ถึงแก่อนิจกรรม <wbr>เมื่อ<wbr>วันที่ <wbr>12 <wbr>พฤศจิกายน <wbr>2535
<p>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>และ<wbr>คุณ<wbr>นงลักษณ์ <wbr>มี<wbr>บุตร <wbr>3 <wbr>คน <wbr>คือ <wbr>1)  <wbr>หม่อมหลวง<wbr>นดา <wbr>(ถึงแก่กรรม) <wbr>สมรส<wbr>กับ <wbr>ร้อยเอก <wbr>ถาวร  <wbr>ละอองทัพ <wbr>มี<wbr>บุตร <wbr>2 <wbr>คน<wbr>คือ <wbr>นางสาว<wbr>ปัณฑิตา  <wbr>และ<wbr>นาย<wbr>รถากร  <wbr>2)  <wbr>นาวาเอก <wbr>หม่อมหลวง<wbr>ชนากร <wbr>สมรส<wbr>กับ<wbr>คุณ<wbr>รำเพย <wbr>(นามสกุล<wbr>เดิม <wbr>ศรีสุวรรณ) <wbr>มี<wbr>บุตร <wbr>1 <wbr>คน <wbr>คือ <wbr>ด.ช. <wbr>รรร-<wbr>ร<wbr>ร  <wbr>และ <wbr>3) <wbr>หม่อมหลวง<wbr>บวร<wbr>ชัย  <wbr>สมรส<wbr>กับ<wbr>คุณ<wbr>ปัท<wbr>มา <wbr>(นามสกุล<wbr>เดิม <wbr>นาค<wbr>ประสิทธิ์) <wbr>มี<wbr>บุตร <wbr>1 <wbr>คน <wbr>คือ <wbr>ด.ช. <wbr>เอก<wbr>พล
<br><img width=50% src='image/p240.jpg'>
<p>จาก<wbr>ผลงาน<wbr>ที่<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>ได้<wbr>ทำ<wbr>ตลอด<wbr>มา <wbr>ทำให้<wbr>ท่าน<wbr>ได้<wbr>รับ<wbr>เกียรติยศ<wbr>และ<wbr>รางวัล<wbr>มากมาย<wbr>เป็น<wbr>ระยะๆ <wbr>ตลอด<wbr>ชีวิต<wbr>ของ<wbr>ท่าน <wbr>เกียรติยศ<wbr>และ<wbr>รางวัล<wbr>ที่<wbr>สำคัญ<wbr>พอ<wbr>จะ<wbr>สรุป<wbr>ได้ <wbr>ดังนี้ <wbr>คือ <wbr>เหรียญ<wbr>รัตนาภรณ์ <wbr>ชั้น <wbr>3 <wbr>(พ.ศ. <wbr>2516)  <wbr>ประ<wbr>ถ<wbr>มา<wbr>ภรณ์<wbr>มงกุฎไทย <wbr>(พ.ศ. <wbr>2525)  <wbr>ศาสตราจารย์ <wbr>มหาวิทยาลัย<wbr>เกษตรศาสตร์ <wbr>(พ.ศ. <wbr>2526)  <wbr>วิทยาศาสตร์<wbr>ดุษฎีบัณฑิต<wbr>กิตติมศักดิ์   <wbr>(เกษตรศาสตร์) <wbr>มหาวิทยาลัย<wbr>เกษตรศาสตร์ <wbr>(พ.ศ. <wbr>2527)  <wbr>รางวัล<wbr>เชิดชู<wbr>เกียรติ<wbr>การ<wbr>วิจัย<wbr>และ<wbr>พัฒนาการ<wbr>เลี้ยง<wbr>สัตว์<wbr>ของ<wbr>ประเทศ <wbr>จาก<wbr>สมาคม<wbr>วิทยาศาสตร์<wbr>เกษตร<wbr>แห่ง<wbr>ประเทศ<wbr>ไทย<wbr>ใน<wbr>พระบรม<wbr>ราชูปถัมภ์ <wbr>(พ.ศ. <wbr>2530)  <wbr>รางวัล<wbr>เชิดชู<wbr>เกียรติ<wbr>ผู้<wbr>บุกเบิก<wbr>และ<wbr>พัฒนาการ<wbr>เลี้ยง<wbr>โคนม<wbr>ของ<wbr>ประเทศ <wbr>จาก<wbr>องค์การ<wbr>ส่งเสริม<wbr>กิจการ<wbr>โคนม<wbr>แห่ง<wbr>ประเทศ<wbr>ไทย <wbr>(พ.ศ. <wbr>2532)  <wbr>ตติยจุลจอมเกล้าวิเศษ <wbr>(พ.ศ. <wbr>2533)   <wbr>สมาชิก<wbr>กิตติมศักดิ์ <wbr>สมาคม<wbr>วิทยาศาสตร์<wbr>เกษตร<wbr>แห่ง<wbr>ประเทศ<wbr>ไทย<wbr>ใน<wbr>พระบรม<wbr>ราชูปถัมภ์ <wbr>(พ.ศ. <wbr>2533)
<p>ตลอด<wbr>ชีวิต<wbr>ของ<wbr>ศาสตราจารย์ <wbr>หม่อมราชวงศ์<wbr>ชวนิศนดากร  <wbr>วรวรรณ<wbr>มี<wbr>แต่<wbr>การ<wbr>สร้าง<wbr>ความ<wbr>ดี<wbr>งาม <wbr>สม<wbr>กับ<wbr>ฉายา<wbr>นาม<wbr>ที่<wbr>ทุกๆ <wbr>คน<wbr>เต็มใจ<wbr>มอบ<wbr>ให้<wbr>ว่า<wbr>เป็น  <b><wbr>หนึ่ง<wbr>ใน<wbr>ร้อย</b>
</div>

<div class=ksrc>แหล่งข้อมูล
<p><b>ที่<wbr>ระลึก<wbr>ในพิธี<wbr>เปิด<wbr>อาคาร<wbr>สมาคม<wbr>นิสิต<wbr>เก่า<wbr>มหาวิทยาลัย<wbr>เกษตรศาสตร์<wbr>ใน<wbr>พระบรม<wbr>ราชูปถัมภ์</b>
        วันที่ 3 สิงหาคม 2531.  กรุงเทพมหานคร : ประชาชน, 2531.
<p><b>อนุสรณ์<wbr>พระราชทาน<wbr>เพลิง<wbr>ศพ<wbr>หม่อมราชวงศ์<wbr>ชว<wbr>นิ<wbr>ศ<wbr>ดาก<wbr>ร  <wbr>วรวรรณ.</b>  <wbr>ณ <wbr>วัด<wbr>พระ<wbr>ศรี<wbr>มหาธาตุ<wbr>วรมหาวิหาร 
        กรุงเทพมหานคร วันอังคารที่ 29 ธันวาคม 2535.
</div>
</body>
</html>
