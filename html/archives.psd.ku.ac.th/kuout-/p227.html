<html><head><meta http-equiv="content-type" content="text/html; charset=utf-8">
<link rel="shortcut icon" href="image/ku60.gif">
<link href="ku60.css" rel="stylesheet" type="text/css">
<title>ศาสตราจารย์ คุณชวนชม  จันทระเปารยะ</title>
</head>
<body>
<script src=ku60.js></script>
<table width=100% class=kmainmenu>
    <tr><td>
    &nbsp; <a href="p001.html">หน้าแรก</a>
    &nbsp; <a href="p035.html">นายกสภาฯ</a>
    &nbsp; <a href="p110.html">อธิการบดีฯ</a>
    &nbsp; <a href="p170.html">ผู้ทำประโยชน์ฯ</a>

    <td align=right>
    <select id=pmenu onchange="location = 'p'+this.options[this.selectedindex].value+'.html';">
    <optgroup label="ประวัติมหาวิทยาลัย">
             <option value=007>จดหมายจากหลวงหลวงสุวรรณวาจกกสิกิจ ถึง จอมพล ป. พิบูลสงคราม
    </option><option value=010>การเกษตรสมัยกรุงสุโขทัย และกรุงศรีอยุธยา
    </option><option value=011>การเกษตรสมัยกรุงรัตนโกสินทร์
    </option><option value=012>จุดเริ่มแรกของการศึกษาทางเกษตรของประเทศไทย
    </option><option value=013>มหาวิทยาลัยเกษตรศาสตร์
    </option>
	</optgroup>

    <optgroup label="สัญลักษณ์, ภาพ หรือ เรื่องราวเด่นๆ">
             <option value=9001>ตราประจำมหาวิทยาลัยเกษตรศาสตร์
    </option><option value=9002>พระพิรุณทรงนาค
    </option><option value=9003>พระพุทธชินสีห์จำลอง
    </option><option value=9004>เสาธงรูปทรงเมล็ดข้าวเปลือก
    </option><option value=9005>ต้นนนทรี
    </option><option value=9006>ทรงปลูกต้นนนทรีและทรงดนตรี
    </option><option value=9007>วันพระราชทานเพลงพระราชนิพนธ์ "เกษตรศาสตร์"
    </option><option value=9008>หอประชุม มหาวิทยาลัยเกษตรศาสตร์
    </option><option value=9009>ศาลาหกเหลี่ยม
    </option><option value=9010>หมุดหลักมหาวิทยาลัยเกษตรศาสตร์
    </option><option value=9011>อนุสาวรีย์สามบูรพาจารย์
    </option><option value=9012>อาคารเทพศาสตร์สถิตย์
    </option><option value=9013>หออนุสรณ์ 60 ปี มหาวิทยาลัยเกษตรศาสตร์
    </option><option value=9014>สมเด็จพระศรีนครินทราบรมราชชนนี
    </option><option value=9015>สมเด็จพระนางเจ้ารำไพพรรณี พระบรมราชินี ในพระบาทสมเด็จพระปกเกล้าเจ้าอยู่หัว
    </option><option value=9016>สระสุวรรณชาด
    </option><option value=9017>พระบาทสมเด็จพระเจ้าอยู่หัวทรงปล่อยปลาหมอเทศหน้ากรมประมง
    </option><option value=9018>แคปซูลเวลา  มหาวิทยาลัยเกษตรศาสตร์
    </option><option value=9019>วันรำลึกถึงรัชกาลที่ 8 ทรงหว่านข้าว ณ เกษตรกลาง บางเขน
    </option><option value=9020>หอประวัติ  มหาวิทยาลัยเกษตรศาสตร์
    </option><option value=9021>จักรยานเกษตร
    </option></optgroup>
    </select>
</table>
<div class=kmenu>
    <select id=pname style='width:100%;' onchange="location = 'p'+this.options[this.selectedindex].value+'.html';">
    <optgroup label="นายกสภามหาวิทยาลัย">
             <option value=040>พลเรือเอก สินธุ์  กมลนาวิน
    </option><option value=042>นาย ทวี  บุณยเกตุ
    </option><option value=044>พระยา อรรถการีย์นิพนธ์
    </option><option value=045>พระยา อัชราชทรงสิริ

    </option><option value=047>นาย จรูญ  สืบแสง
    </option><option value=048>พันเอก ช่วง  เชวงศักดิ์สงคราม
    </option><option value=050>พันตรี ควง  อภัยวงศ์
    </option><option value=051>หม่อมเจ้า สิทธิพร  กฤดากร
    </option><option value=056>พระยา พนานุจร
    </option><option value=058>พระช่วงเกษตรศิลปการ
    </option><option value=061>พลเอก เภาเพียรเลิศ  บริภัณฑ์ยุทธกิจ
    </option><option value=062>จอมพลเรือ หลวงยุทธศาสตร์โกศล
    </option><option value=063>พลเรือโท หลวงสุนาวินวิวัฒ
    </option><option value=064>จอมพล ผิน  ชุณหะวัณ
    </option><option value=066>นาย วิบูลย์  ธรรมบุตร
    </option><option value=068>นาย สวัสดิ์  มหาผล

    </option><option value=069>จอมพล สฤษดิ์  ธนะรัชต์
    </option><option value=071>จอมพล ถนอม  กิตติขจร
    </option><option value=073>ศาสตราจารย์พิเศษ อินทรี  จันทรสถิตย์
    </option><option value=082>พระเจ้าวรวงศ์เธอ พระองค์เจ้า จักรพันธ์เพ็ญศิริ
    </option><option value=086>ศาสตราจารย์ ดร.ประเสริฐ  ณ นคร
    </option><option value=094>ศาสตราจารย์พิเศษ ประยูร  จินดาประดิษฐ์
    </option><option value=097>ศาสตราจารย์ ดร.สง่า  สรรพศรี
    </option><option value=104>ฯพณฯ นายอำพล  เสนาณรงค์
    </option><option value=322>อาจารย์ ปราโมทย์  ไม้กลัด
    </option></optgroup>

    <optgroup label="อธิการบดีมหาวิทยาลัย">
             <option value=114>หลวงสุวรรณวาจกกสิกิจ
    </option><option value=123>หม่อมหลวง ชูชาติ  กำภู
    </option><option value=129>ศาสตราจารย์ ระพี  สาคริก
    </option><option value=135>ศาสตราจารย์ ดร. ไพฑูรย์  อิงคสุวรรณ

    </option><option value=139>ผู้ช่วยศาสตราจารย์ ดร. จงรัก  ปรีชานนท์
    </option><option value=145>ศาสตราจารย์  ดร. สุธรรม  อารีกุล
    </option><option value=152>ศาสตราจารย์ ดร. กำพล อดุลวิทย์
    </option><option value=159>ศาสตราจารย์ ดร. ธีระ  สูตะบุตร
    </option><option value=600>รองศาสตราจารย์ ดร. วิโรจ  อิ่มพิทักษ์
    </option><option value=601>รองศาสตราจารย์ วัฒนา  สวรรยาธิปัติ
    </option><option value=602>รองศาสตราจารย์ นสพ. ดร. ธานีรัตน์  สานติวัตร
    </option><option value=603>รองศาสตราจารย์ วุฒิชัย   กปิลกาญจน์
    </option></optgroup>

    <optgroup label="ผู้ทำประโยชน์ให้กับมหาวิทยาลัย">
             <option value=171>ศาสตราจารย์ ดร. กฤษณา  ชุติมา
    </option><option value=178>อาจารย์ กวี  วิสุทธารมณ์
    </option><option value=182>อาจารย์ ดร. กัญจนา  สินธวานนท์
    </option><option value=185>อาจารย์ ก่าน  ชลวิจารณ์
    </option><option value=189>ศาสตราจารย์ ดร. เกษม  จันทร์แก้ว
    </option><option value=193>ผู้ช่วยศาสตราจารย์ ดร. เกษม สุขสถาน

    </option><option value=202>ศาสตราจารย์ ดร. จรัญ  จันทลักขณา
    </option><option value=209>ศาสตราจารย์ จรัด  สุนทรสิงห์
    </option><option value=214>ศาสตราจารย์ จักร  โชติศาลิกร
    </option><option value=217>ศาสตราจารย์ จักร  พิชัยรณรงค์สงคราม
    </option><option value=222>ผู้ช่วยศาสตราจารย์ จำนงค์  สมประสงค์
    </option><option value=225>ศาสตราจารย์ จินดา  เทียมเมธ
    </option><option value=227>ศาสตราจารย์ คุณชวนชม จันทระเปารยะ
    </option><option value=234>ศาสตราจารย์ หม่อมราชวงศ์ ชวนิศนดากร วรวรรณ
    </option><option value=241>ศาสตราจารย์ เชื้อ  ว่องส่งสาร
    </option><option value=244>ศาสตราจารย์ โชติ สุวัตถิ
    </option><option value=246>ศาสตราจารย์พิเศษ ดร. ไชยยงค์  ชูชาติ
    </option><option value=250>ผู้ช่วยศาสตราจารย์ ดรุณา  สมบูรณกุล
    </option><option value=253>ศาสตราจารย์ เต็ม  สมิตินันทน์
    </option><option value=256>ศาสตราจารย์ ดร. ทวี  ญาณสุคนธ์
    </option><option value=260>ผู้ช่วยศาสตราจารย์ ทองพันธุ์ พูนสุวรรณ
    </option><option value=265>ผู้ช่วยศาสตราจารย์ ทัสนี  สรสุชาติ
    </option><option value=270>ศาสตราจารย์ เทียม  คมกฤส
    </option><option value=273>ศาสตราจารย์ นภา  โล่ห์ทอง
    </option><option value=279>รองศาสตราจารย์ นาวาตรี นฤดม บุญ-หลง
    </option><option value=282>ศาสตราจารย์ ดร. นิพนธ์  คันธเสวี
    </option><option value=289>ศาสตราจารย์ ดร. บรรเจิด  คติการ
    </option><option value=294>รองศาสตราจารย์ ดร. บรรพต ณ ป้อมเพชร
    </option><option value=301>ศาสตราจารย์พิเศษ บุญ  อินทรัมพรรย์
    </option><option value=306>ศาสตราจารย์ ดร.  บุญธรรม จิตต์อนันต์
    </option><option value=312>รองศาสตราจารย์ บุญสม  สุวชิรัตน์
    </option><option value=316>รองศาสตราจารย์ ประชุม  ทัพภะสุต
    </option><option value=319>อาจารย์ ปราณี แจ้งเจนกิจ

    </option><option value=326>ศาสตราจารย์ ปวิณ  ปุณศรี
    </option><option value=332>ศาสตราจารย์ ดร. พนม  สมิตานนท์
    </option><option value=340>รองศาสตราจารย์ พร  สุวรรณวาจกกสิกิจ

    </option><option value=345>ศาสตราจารย์ พันธุม  ดิษยมณฑล
    </option><option value=348>ศาสตราจารย์พิเศษ ดร. พิศ  ปัณยาลักษณ
    </option><option value=351>ศาสตราจารย์ เพ็ญศรี  กาญจโนมัย
    </option><option value=354>รองศาสตราจารย์ ไพบูลย์  ไพรีพ่ายฤทธิ์
    </option><option value=360>นายแพทย์ ภิญโญ  กัลยาณมิตร
    </option><option value=368>ศาสตราจารย์ เมฆ  บุญพราหมณ์
    </option><option value=372>อาจารย์ ดร. ระดม  เศรษฐีธร
    </option><option value=375>ศาสตราจารย์ รำพึง  ดิสสะมาน
    </option><option value=381>ศาสตราจารย์ ดร. วัฒนา  เสถียรสวัสดิ์
    </option><option value=385>รองศาสตราจารย์ วิฑูรย์  หงษ์สุมาลย์
    </option><option value=389>ศาสตราจารย์ วิทย์  ธารชลานุกิจ
    </option><option value=393>ศาสตราจารย์ ดร. สนิท  อักษรแก้ว
    </option><option value=400>ศาสตราจารย์ สมเพียร  เกษมทรัพย์
    </option><option value=409>ผู้ช่วยศาสตราจารย์ สมศักดิ์  วิราพร
    </option><option value=416>ศาสตราจารย์ หลวงสมานวนกิจ
    </option><option value=418>ศาสตราจารย์ ดร. สรสิทธิ์  วัชโรทยาน
    </option><option value=426>ผู้ช่วยศาสตราจารย์ ดร. สันทัด  โรจนสุนทร
    </option><option value=434>รองศาสตราจารย์ สายสนม  ประดิษฐดวง
    </option><option value=440>ศาสตราจารย์ สาโรช  มนตระกูล
    </option><option value=443>รองศาสตราจารย์ ดร. สำอาง  ศรีนิลทา
    </option><option value=449>ผู้ช่วยศาสตราจารย์ ดร.  สุขประชา  วาจานนท์
    </option><option value=453>ศาสตราจารย์ ดร. สุจินต์  จินายน
    </option><option value=457>รองศาสตราจารย์ คุณหญิง สุชาดา  ศรีเพ็ญ
    </option><option value=462>ศาสตราจารย์ ดร. สุชีพ  รัตรสาร
    </option><option value=468>ศาสตราจารย์ ดร. สุมินทร์  สมุทคุปติ์
    </option><option value=474>ศาสตราจารย์ ดร. สุวรรณ  เกษตรสุวรรณ
    </option><option value=482>อาจารย์ เสรี  ไตรรัตน์
    </option><option value=486>ศาสตราจารย์ ดร. โสภิณ  ทองปาน
    </option><option value=491>ศาสตราจารย์ อมร  ภูมิรัตน
    </option><option value=500>ศาสตราจารย์ ดร. อรรถ  นาครทรรพ
    </option><option value=508>รองศาสตราจารย์ อรรถ บุญนิธี
    </option><option value=515>ว่าที่ร้อยตรี อวบ  เหมะรัชตะ
    </option><option value=520>ศาสตราจารย์ อักษร  ศรีเปล่ง
    </option><option value=527>อาจารย์ อัญเชิญ  ชมภูโพธิ์
    </option><option value=533>รองศาสตราจารย์ อาบ  นคะจัด
    </option><option value=540>ผู้ช่วยศาสตราจารย์ อารย์  นวลอินทร์
    </option><option value=544>ศาสตราจารย์ ดร. อุทิศ  นาคสวัสดิ์
    </option><option value=554>ศาสตราจารย์ ดร. อุบล  เรียงสุวรรณ
    </option></optgroup>
    </select>

    <br><img class=kpic id=pimage>
    <br><div id=pnote></div>
</div>

<script>
    document.getelementbyid("pname").value = "227";
    document.getelementbyid("pmenu").value = "227";
    pimage.src = "image/p227.jpg";
    pimage.title = "ศาสตราจารย์ คุณชวนชม  จันทระเปารยะ";
</script>


<div class=kbody>
<p><b>ศาสตราจารย์ <wbr>คุณชวนชม  <wbr>จันทระเปารยะ</b>  <wbr>เป็น<wbr>บุตรี<wbr>ของหลวง<wbr>โชติก<wbr>ร<wbr>รม<wbr>กรณีย์ <wbr>(โชติ  <wbr>จันทระเปารยะ) <wbr>กับ<wbr>นาง<wbr>โชติก<wbr>ร<wbr>รม<wbr>กรณีย์ <wbr>(พุก  <wbr>จันทระเปารยะ <wbr>สกุล<wbr>เดิม <wbr>สุวรรณ<wbr>ทัต) <wbr>เกิด<wbr>เมื่อ<wbr>วันที่ <wbr>2 <wbr>ตุลาคม <wbr>2462 <wbr>ณ <wbr>กรุงเทพมหานคร <wbr>เคย<wbr>เรียน<wbr>ชั้น<wbr>มัธยม<wbr>ต้น<wbr>ที่<wbr>โรงเรียน<wbr>วัฒ<wbr>โน<wbr>ทัย<wbr>พายัพ <wbr>เมื่อ<wbr>ครั้ง<wbr>ติดตาม<wbr>บิดา<wbr>ไป<wbr>อยู่<wbr>ทาง<wbr>ภาค<wbr>เหนือ <wbr>จบ<wbr>ชั้น<wbr>มัธยม <wbr>8 <wbr>ที่<wbr>โรงเรียน<wbr>สาย<wbr>ปัญญา <wbr>กรุงเทพมหานคร <wbr>เมื่อ <wbr>พ.ศ. <wbr>2479 <wbr>เป็น<wbr>นักเรียน<wbr>สาย<wbr>วิทยาศาสตร์<wbr>รุ่น<wbr>แรก<wbr>ของ<wbr>โรงเรียน <wbr>จาก<wbr>นั้น<wbr>ได้<wbr>เรียน<wbr>ชั้น <wbr>ม. <wbr>8 <wbr>พิเศษ <wbr>ที่<wbr>โรงเรียน<wbr>อำนวย<wbr>ศิลป์<wbr>อีก <wbr>1 <wbr>ปี<wbr>เพื่อ<wbr>เตรียมตัว<wbr>สอบ<wbr>เข้า<wbr>มหาวิทยาลัย <wbr>พ.ศ. <wbr>2488 <wbr>ได้<wbr>รับ<wbr>ปริญญา<wbr>ตรี<wbr>เภสัช<wbr>ศาสตร<wbr>บัณฑิต <wbr>จาก<wbr>มหาวิทยาลัย<wbr>แพทยศาสตร์<wbr>ศิริราช <wbr>(ต่อ<wbr>มา<wbr>คณะ<wbr>เภสัชศาสตร์<wbr>แยก<wbr>ไป<wbr>ขึ้น<wbr>อยู่<wbr>กับ<wbr>จุฬาลงกรณ์<wbr>มหาวิทยาลัย)  <wbr>วุฒิบัตร<wbr>และ<wbr>เกียรติยศ<wbr>ด้าน<wbr>การศึกษา<wbr>อื่น ๆ <wbr>ที่<wbr>ได้<wbr>รับ<wbr>ได้แก่ <wbr>ประกาศนียบัตร<wbr>เทคโนโลยี<wbr>อาหาร <wbr>จาก <wbr>fao <wbr>technology <wbr>training <wbr>center <wbr>ประเทศอินเดีย <wbr>(พ.ศ. <wbr>2509) <wbr>และ<wbr>วิทยา<wbr>ศาสตร<wbr>ดุษฎีบัณฑิต<wbr>กิตติมศักดิ์ <wbr>(คหกรรมศาสตร์) <wbr>จาก<wbr>มหาวิทยาลัย<wbr>เกษตรศาสตร์ <wbr>(พ.ศ. <wbr>2526)
<p>หลังจาก<wbr>สำเร็จ<wbr>การศึกษา<wbr>จาก<wbr>คณะ<wbr>เภสัชกรรม<wbr>ศาสตร์<wbr>แล้ว <wbr>ศาสตราจารย์ <wbr>คุณชวนชม  <wbr>จันทระเปารยะ <wbr>ได้<wbr>โดยสาร<wbr>รถ<wbr>บริการ<wbr>รับ<wbr>ส่ง<wbr>อาจารย์<wbr>จาก<wbr>สาม<wbr>ย่าน<wbr>มาส<wbr>มัค<wbr>รส<wbr>อน<wbr>หนังสือ<wbr>ที่<wbr>มหาวิทยาลัย<wbr>เกษตรศาสตร์ <wbr>ทั้งที่<wbr>ใน<wbr>ครั้ง<wbr>นั้น<wbr>มหาวิทยาลัย<wbr>เกษตรศาสตร์<wbr>จัด<wbr>เป็น<wbr>มหาวิทยาลัย<wbr>นอกเมือง <wbr>การเรียน<wbr>การ<wbr>สอน<wbr>วิชา<wbr>เกษตร<wbr>ก็<wbr>เป็นที่<wbr>ร่ำ<wbr>ลือ<wbr>ว่า<wbr>เหนื่อย<wbr>ยาก<wbr>แสน<wbr>สาหัส <wbr>และ<wbr>ที่<wbr>สำคัญ<wbr>คือ<wbr>ที่<wbr>มหาวิทยาลัย<wbr>แห่ง<wbr>นี้<wbr>ยัง<wbr>ไม่มี<wbr>ทั้ง<wbr>นิสิต<wbr>และ<wbr>อาจารย์<wbr>ประจำ<wbr>ที่<wbr>เป็น<wbr>ผู้หญิง<wbr>เลย <wbr>(มหาวิทยาลัย<wbr>เกษตรศาสตร์<wbr>รับ<wbr>นิสิต<wbr>หญิง<wbr>รุ่น<wbr>แรก<wbr>ไว้<wbr>เรียน<wbr>คณะ<wbr>เกษตร <wbr>2 <wbr>คน <wbr>เมื่อ <wbr>พ.ศ. <wbr>2493) <a href="p114.html"><wbr>หลวงสุวรรณวาจกกสิกิจ</a> <wbr>อธิการบดี <wbr>เห็น<wbr>ว่า<wbr>เป็น<wbr>คน<wbr>มี<wbr>ความรู้<wbr>ดี<wbr>และ<wbr>มีความมั่นใจ<wbr>ใน<wbr>ตนเอง<wbr>สูง <wbr>จึง<wbr>ตกลง<wbr>ใจ<wbr>รับ<wbr>ไว้  <wbr>โดย<wbr>บรรจุ<wbr>เป็น<wbr>ข้าราชการ<wbr>เมื่อ<wbr>วันที่  <wbr>2 <wbr>มกราคม <wbr>2489 <wbr>ใน<wbr>ตำแหน่ง<wbr>อาจารย์<wbr>โท <wbr>แผนก<wbr>เคมี <wbr>คณะ<wbr>เกษตร <wbr>และ<wbr>นับ<wbr>จาก<wbr>นั้น<wbr>มา  <wbr>ศาสตราจารย์ <wbr>คุณชวนชม <wbr>จันทระเปารยะ<wbr>ได้<wbr>รับผิดชอบ<wbr>ภาระ<wbr>หน้าที่<wbr>การ<wbr>งาน<wbr>ต่างๆ <wbr>ให้<wbr>แก่<wbr>มหาวิทยาลัย<wbr>เกษตรศาสตร์<wbr>ต่อ<wbr>มา<wbr>เป็น<wbr>เวลา<wbr>นาน<wbr>ถึง <wbr>34 <wbr>ปี <wbr>จน<wbr>เกษียณอายุ<wbr>ราชการ<wbr>เมื่อ<wbr>วัน<wbr>1 <wbr>ตุลาคม <wbr>2523 <wbr>ใน<wbr>ตำแหน่ง<wbr>ศาสตราจารย์<wbr>ชั้น<wbr>พิเศษ <wbr>(ได้<wbr>รับ<wbr>พระบรม<wbr>ราชโองการ<wbr>โปรดเกล้าฯ <wbr>แต่งตั้ง <wbr>ตั้งแต่ <wbr>พ.ศ. <wbr>2514) <wbr>และ<wbr>หัวหน้า<wbr>ภาค<wbr>วิชา<wbr>คหกรรมศาสตร์ <wbr>คณะ<wbr>เกษตร <wbr>อันเป็น<wbr>ภาค<wbr>วิชา<wbr>ที่<wbr>ท่าน<wbr>เป็น<wbr>หลัก<wbr>ใน<wbr>การ<wbr>ก่อตั้ง<wbr>และ<wbr>ท่าน<wbr>ได้<wbr>ปฏิบัติ<wbr>หน้าที่<wbr>เป็น<wbr>หัวหน้า<wbr>ภาค<wbr>วิชา<wbr>คนแรก<wbr>และ<wbr>อยู่<wbr>ใน<wbr>ตำแหน่ง<wbr>ติดต่อ<wbr>กัน<wbr>เป็น<wbr>เวลา <wbr>25 <wbr>ปี<wbr>จน<wbr>เกษียณอายุ<wbr>ราชการ
<p><a href="p104.html">ฯพณฯ <wbr>นายอำพล <wbr>เสนาณรงค์</a> <wbr>องคมนตรี<wbr>และ<b><wbr>นายก<wbr>สภา<wbr>มหาวิทยาลัย<wbr>เกษตรศาสตร์</b><wbr>ได้<wbr>เล่า<wbr>ถึง<wbr>ศาสตราจารย์ <wbr>คุณชวนชม <wbr>ใน<wbr>ฐานะ<wbr>ลูกศิษย์<wbr>รุ่น<wbr>แรกๆ <wbr>ไว้<wbr>ว่า
<p><i>…เมื่อ<wbr>ผม<wbr>เข้า<wbr>เรียน<wbr>ที่<wbr>มหาวิทยาลัย<wbr>เกษตรศาสตร์<wbr>เมื่อ<wbr>ปี <wbr>2493 <wbr>พบ<wbr>ว่า<wbr>อาจารย์<wbr>ประจำ<wbr>ของ<wbr>คณะ<wbr>เกษตร <wbr>มหาวิทยาลัย<wbr>เกษตรศาสตร์<wbr>มี<wbr>เพียง<wbr>ไม่<wbr>กี่<wbr>ท่าน <wbr>เช่น <a href="p114.html"><wbr>คุณหลวงสุวรรณวาจกกสิกิจ</a> <wbr>อธิการบดี <a href="p209.html"><wbr>อาจารย์<wbr>จรัด <wbr>สุนทรสิงห์</a> <a href="p214.html"><wbr>อาจารย์<wbr>จักร <wbr>โชติศาลิกร</a> <a href="p482.html"><wbr>อาจารย์<wbr>เสรี <wbr>ไตรรัตน์</a> <a href="p178.html"><wbr>อาจารย์<wbr>กวี <wbr>วิสุทธารมณ์</a> <wbr>และ<wbr>อาจารย์<wbr>อัญเชิญ <wbr>ชมพู<wbr>โพธิ์ <wbr>เป็นต้น <wbr>ส่วน<wbr>อาจารย์<wbr>หญิง<wbr>ก็มี<wbr>เพียง <wbr>2-<wbr>3 <wbr>ท่าน <wbr>ใน<wbr>จำนวน<wbr>นี้<wbr>ท่าน<wbr>หนึ่ง<wbr>คือ<wbr>อาจารย์<wbr>ชวนชม …<wbr>อาจารย์<wbr>ชวนชม<wbr>เป็น<wbr>อาจารย์<wbr>หญิง<wbr>ที่<wbr>เด่น<wbr>ที่สุด<wbr>ใน<wbr>ยุค<wbr>นั้น <wbr>เพราะ<wbr>นอกจาก<wbr>อาวุโส<wbr>และ<wbr>สวย<wbr>ที่สุด<wbr>แล้ว <wbr>ท่าน<wbr>ยัง<wbr>ทำ<wbr>งาน<wbr>เก่ง <wbr>อาจารย์<wbr>จบ<wbr>ทาง<wbr>เภสัชศาสตร์<wbr>และ<wbr>สอน<wbr>วิชา<wbr>เคมี <wbr>แต่<wbr>ก็<wbr>ทำ<wbr>หน้าที่<wbr>เสมือน<wbr>แม่บ้าน<wbr>ของ<wbr>มหาวิทยาลัย.…<wbr>อาจารย์<wbr>ชวนชม<wbr>ต้อง<wbr>ทำ<wbr>งาน<wbr>และ<wbr>สอน<wbr>ท่ามกลาง<wbr>อาจารย์<wbr>หนุ่ม<wbr>และ<wbr>นิสิต<wbr>ชาย<wbr>วัยรุ่น<wbr>เป็น<wbr>จำนวน<wbr>มาก <wbr>เป็นเรื่อง<wbr>ธรรมดา<wbr>ที่<wbr>อาจารย์<wbr>จะ<wbr>ต้อง<wbr>วางตัว<wbr>ให้<wbr>เหมาะสม <wbr>จึง<wbr>ได้ชื่อ<wbr>ว่า<wbr>เป็น<wbr>อาจารย์<wbr>ที่<wbr>เข้มแข็ง <wbr>เข้มงวด <wbr>เจ้าระเบียบ <wbr>เสียงดัง<wbr>ฟัง<wbr>ชัด <wbr>และ<wbr>ค่อนข้าง<wbr>ดุ <wbr>ทั้งนี้<wbr>เพื่อ<wbr>กำราบ<wbr>ลูกศิษย์<wbr>ชาย<wbr>และ<wbr>ดูแล<wbr>นิสิต<wbr>หญิง<wbr>ซึ่ง<wbr>เปรียบเสมือน<wbr>ลูก<wbr>สาว<wbr>ให้<wbr>อยู่<wbr>ใน<wbr>กรอบ<wbr>ประเพณี<wbr>ที่<wbr>ดี<wbr>งาม…</i>
<br><img width=96% src='image/p228.jpg'>
<br><img width=96% src='image/p229.jpg'>
<p>ศาสตราจารย์ <wbr>คุณชวนชม<wbr>เอง<wbr>ก็ได้<wbr>เล่า<wbr>ถึง<wbr>ประสบการณ์<wbr>การ<wbr>ทำ<wbr>งาน<wbr>ช่วง<wbr>ต้น<wbr>ของ<wbr>ท่าน<wbr>ไว้<wbr>อย่าง<wbr>อารมณ์<wbr>ดี<wbr>ว่า
<p><i>…การ<wbr>เข้า<wbr>มา<wbr>เป็น<wbr>อาจารย์<wbr>หญิง<wbr>สอน<wbr>นิสิต<wbr>ชาย<wbr>ของ<wbr>ข้าพเจ้า<wbr>นั้น <wbr>อุปสรรค<wbr>มี<wbr>ไม่<wbr>มาก<wbr>ใน<wbr>ด้าน<wbr>การ<wbr>สอน<wbr>เพราะ<wbr>ข้าพเจ้า<wbr>ใช้<wbr>เวลา<wbr>เตรียม<wbr>การ<wbr>สอน<wbr>อย่าง<wbr>พร้อม<wbr>และ<wbr>ให้<wbr>น่า<wbr>สนใจ <wbr>แต่<wbr>สิ่งที่<wbr>ช่วย<wbr>ไม่<wbr>ได้<wbr>คือ <wbr>การ<wbr>ขี้<wbr>เล่น <wbr>ของ<wbr>นิสิต<wbr>และ<wbr>อาจารย์<wbr>ชาย<wbr>บาง<wbr>ท่าน <wbr>มักจะ<wbr>มี<wbr>การ<wbr>ทดสอบ<wbr>ความ<wbr>อดทน<wbr>ของ<wbr>ข้าพเจ้า<wbr>ด้วย<wbr>กรรมวิธี<wbr>ต่าง ๆ <wbr>กัน <wbr>แต่<wbr>แล้ว<wbr>การ<wbr>ทดสอบ<wbr>ก็<wbr>ยุติ<wbr>ไป<wbr>เอง<wbr>โดย<wbr>เรา<wbr>กลาย<wbr>เป็นเพื่อน<wbr>ที่<wbr>ดี<wbr>ต่อ<wbr>กัน<wbr>ได้ <wbr>จึง<wbr>ทำให้<wbr>การ<wbr>จับ<wbr>เอา<wbr>งู<wbr>มา<wbr>ขวาง<wbr>บันได<wbr>เวลา<wbr>ที่<wbr>ข้าพเจ้า<wbr>จะ<wbr>ต้อง<wbr>ก้าว<wbr>ลง<wbr>มา <wbr>การ<wbr>จับ<wbr>ลูก<wbr>นกกระจอก<wbr>ที่<wbr>ไม่มี<wbr>ขน<wbr>มา<wbr>ใส่<wbr>ใน<wbr>กระเป๋า<wbr>ถือ <wbr>หรือ<wbr>การ<wbr>แอบ<wbr>เอา<wbr>สมบัติ<wbr>ส่วนตัว<wbr>ไป<wbr>ซ่อน<wbr>ก็<wbr>หยุด<wbr>ไป<wbr>เอง…</i>
<br><img width=96% src='image/p230.jpg'>
<p><i>การ<wbr>ทำ<wbr>งาน<wbr>ของ<wbr>ข้าพเจ้า<wbr>นั้น<wbr>ควร<wbr>จะ<wbr>มีหน้าที่<wbr>เพียง<wbr>สอน<wbr>หนังสือ <wbr>แต่<wbr>การ<wbr>หา<wbr>เป็น<wbr>เช่นนั้น<wbr>ไม่ <wbr>เนื่องจาก<wbr>ข้าพเจ้า<wbr>มี<wbr>ความรู้<wbr>ทาง<wbr>เภสัชกรรม<wbr>จึง<wbr>ต้อง<wbr>นำ<wbr>ความรู้<wbr>มา<wbr>ช่วย<wbr>ใน<wbr>ยาม<wbr>ที่<wbr>นิสิต<wbr>ต้องการ<wbr>น้ำมัน<wbr>ส<wbr>โต๊<wbr>ก<wbr>ใช้<wbr>ทา<wbr>เพื่อ<wbr>ไป<wbr>แข่ง<wbr>กีฬา <wbr>ข้าพเจ้า<wbr>ก็<wbr>ต้อง<wbr>นำ<wbr>ไข่<wbr>ที่มี<wbr>อยู่<wbr>ใน<wbr>เล้า<wbr>มา<wbr>ผสม<wbr>กับ<wbr>เครื่อง<wbr>ยา<wbr>ที่มี<wbr>อยู่<wbr>ใน<wbr>ห้อง<wbr>ปฏิบัติการ<wbr>มา<wbr>ทำให้<wbr>ไป<wbr>ใช้<wbr>แทน<wbr>การ<wbr>ซื้อ…<wbr>เมื่อ<wbr>ชนะ<wbr>กลับ<wbr>มา<wbr>แล้ว<wbr>เลี้ยง<wbr>ฉลอง<wbr>กัน <wbr>ข้าพเจ้า<wbr>ก็<wbr>ต้อง<wbr>สวมบทบาท<wbr>เป็น<wbr>แม่<wbr>ครัว<wbr>ช่วย<wbr>จัด<wbr>ทำ<wbr>อาหาร<wbr>เลี้ยง<wbr>อีก <wbr>เมื่อ<wbr>นิสิต<wbr>คน<wbr>ใด<wbr>มี<wbr>ปัญหา<wbr>ก็<wbr>มักจะ<wbr>มา<wbr>ขอ<wbr>ความ<wbr>ช่วยเหลือ<wbr>เป็น<wbr>ประจำ…<wbr>ที่<wbr>บ้านพัก<wbr>ของ<wbr>ข้าพเจ้า<wbr>จะ<wbr>ต้อง<wbr>มี<wbr>ของ<wbr>รองรัง<wbr>เป็น<wbr>เสบียง<wbr>ไว้<wbr>ให้<wbr>นิสิต<wbr>ไป<wbr>ขอ<wbr>ฝากท้อง<wbr>แก้<wbr>หิว <wbr>จน<wbr>ถูก<wbr>เรียกว่า <b><wbr>โรงเลี้ยง<wbr>เด็ก</b>…</i>
<p>และเมื่อ<wbr>ท่าน<wbr>อธิการบดี<wbr>คือ<a href="p114.html"><wbr>หลวงสุวรรณวาจกกสิกิจ</a> <wbr>ปรารภ<wbr>จะ<wbr>รับ<wbr>นิสิต<wbr>หญิง<wbr>เข้า<wbr>เรียน<wbr>วิชา<wbr>เกษตร<wbr>ใน<wbr>ระดับ<wbr>อุดมศึกษา <wbr>ศาสตราจารย์<wbr>คุณชวนชม<wbr>ก็<wbr>ทำ<wbr>หน้าที่<wbr>ดูแล<wbr>นิสิต<wbr>หญิง<wbr>ตั้งแต่<wbr>รับ<wbr>ไว้<wbr>ใน<wbr>บ้านพัก<wbr>เมื่อ<wbr>นิสิต<wbr>ยังมี<wbr>จำนวน<wbr>น้อย<wbr>จนถึง<wbr>ประสานงา<wbr>นข<wbr>อ<wbr>ให้<wbr>รัฐบาล<wbr>จัด<wbr>สร้าง<wbr>หอพัก<wbr>ให้  <wbr>ตลอด<wbr>จน<wbr>หาเงิน<wbr>ทุนสำรอง<wbr>ไว้<wbr>ใช้<wbr>จ่าย<wbr>ตาม<wbr>ความจำ<wbr>เป็น <wbr>ศาสตราจารย์<wbr>คุณชวนชม<wbr>ปฏิบัติ<wbr>หน้าที่<wbr>อาจารย์<wbr>ผู้ปกครอง<wbr>นิสิต<wbr>หญิง<wbr>ระหว่าง <wbr>พ.ศ. <wbr>2493 - <wbr>2519 <wbr>รวม <wbr>26 <wbr>ปี <wbr>ท้าย<wbr>ที่สุด<wbr>ท่าน<wbr>ขอ<wbr>ลาออก<wbr>เนื่องจาก<wbr>ท่าน<wbr>ไม่<wbr>ได้<wbr>พัก<wbr>ใน<wbr>บ้านพัก<wbr>อาจารย์<wbr>ใน<wbr>มหาวิทยาลัย<wbr>อีก<wbr>ต่อ<wbr>ไป <wbr>การ<wbr>เรียก<wbr>ตึก<wbr>หอพัก<wbr>นิสิต<wbr>หญิง<wbr>เป็น<wbr>ชื่อ<wbr>ดอกไม้<wbr>ก็<wbr>เกิด<wbr>จาก<wbr>ข้อเสนอ<wbr>ของ<wbr>ท่าน <wbr>แม้<wbr>ท่าน<wbr>จะ<wbr>มี<wbr>คุณูปการ<wbr>ต่อ<wbr>กิจการ<wbr>นิสิต<wbr>หญิง<wbr>เป็น<wbr>อย่าง<wbr>สูง <wbr>แต่<wbr>เมื่อ<wbr>มี<wbr>การ<wbr>สร้าง<wbr>ตึก<wbr>หอพัก<wbr>นิสิต<wbr>หญิง<wbr>ใหม่<wbr>หลังจาก<wbr>ที่<wbr>ท่าน<wbr>พ้น<wbr>หน้าที่<wbr>อาจารย์<wbr>ผู้ปกครอง<wbr>ไป<wbr>แล้ว<wbr>และ<wbr>ตั้ง<wbr>ชื่อ<wbr>ตึก<wbr>ใหม่<wbr>นี้<wbr>ว่า  <b><wbr>ชวนชม</b>  <wbr>ท่าน<wbr>กลับ<wbr>กล่าว<wbr>ด้วย<wbr>ความ<wbr>ถ่อม<wbr>ตน<wbr>ไว้<wbr>ใน<wbr>บทความ<wbr>เรื่อง <i><b><wbr>กำเนิด<wbr>นิสิต<wbr>หญิง<wbr>มหาวิทยาลัย<wbr>เกษตรศาสตร์</b></i>  <wbr>เมื่อ <wbr>พ.ศ. <wbr>2525 <wbr>ว่า <i><b>…<wbr>ข้าพเจ้า<wbr>ไม่<wbr>ได้<wbr>รู้เห็น<wbr>ด้วย<wbr>และ<wbr>ไม่สู้<wbr>จะ<wbr>ชอบใจ<wbr>นัก<wbr>ที่<wbr>บังเอิญ<wbr>มีชื่อ<wbr>เช่น<wbr>เดียว<wbr>กับ<wbr>ชื่อ<wbr>ของ<wbr>ข้าพเจ้า <wbr>เนื่องจาก<wbr>ข้าพเจ้า<wbr>ไม่<wbr>บังอาจ<wbr>ที่<wbr>จะทำ<wbr>เช่นนั้น<wbr>เพราะ<wbr>รู้ตัว<wbr>ดี<wbr>ว่า<wbr>ข้าพเจ้า<wbr>ไม่<wbr>ควร<wbr>จะ<wbr>มี<wbr>ความ<wbr>สำคัญ<wbr>ถึง<wbr>ชั้น<wbr>นั้น <wbr>แต่<wbr>เขา<wbr>อาจ<wbr>ไม่<wbr>หมายถึง<wbr>ข้าพเจ้า<wbr>ก็ได้<wbr>เพราะ<wbr>ดอก<wbr>ชวนชม<wbr>ก็มี<wbr>ออก<wbr>ดาษดื่น<wbr>ทั่ว ๆ <wbr>ไป<wbr>และ<wbr>ใคร ๆ <wbr>ก็<wbr>ชื่อ<wbr>นี้<wbr>ได้ <wbr>ไม่เห็นจะ<wbr>ต้อง<wbr>เป็น<wbr>ข้าพเจ้า<wbr>เลย <wbr>ข้าพเจ้า<wbr>ก็<wbr>ขอ<wbr>สาธุ<wbr>ด้วย…</b></i>
<br><img align=right width=40% src='image/p231.jpg'>
<p>ศาสตราจารย์ <wbr>คุณชวนชม <wbr>ปฏิบัติ<wbr>หน้าที่<wbr>ใน<wbr>ตำแหน่ง<wbr>บริหาร<wbr>อื่น ๆ <wbr>ให้<wbr>แก่<wbr>มหาวิทยาลัย<wbr>เกษตรศาสตร์ <wbr>อีก<wbr>หลาย<wbr>ตำแหน่ง<wbr>นอกเหนือ<wbr>จาก<wbr>หัวหน้า<wbr>ภาค<wbr>วิชา<wbr>คหกรรมศาสตร์ <wbr>อาทิ <wbr>พ.ศ. <wbr>2515 <wbr>เป็น<wbr>ผู้อำนวยการ<wbr>สถาบัน<wbr>ค้นคว้า<wbr>และ<wbr>พัฒนา<wbr>ผลิตภัณฑ์<wbr>อาหาร  <wbr>พ.ศ. <wbr>2516 <wbr>ผู้ช่วย<wbr>รอง<wbr>อธิการบดี<wbr>ฝ่าย<wbr>นิสิต<wbr>หญิง <wbr>และ<wbr>ยัง<wbr>ร่วม<wbr>เป็น<wbr>กรรมการ<wbr>สภา<wbr>มหาวิทยาลัย <wbr>เกษตรศาสตร์<wbr>อีก <wbr>2 <wbr>สมัย 
<p>นอกจาก<wbr>นั้น <wbr>ศาสตราจารย์ <wbr>คุณชวนชม<wbr>ยัง<wbr>ได้<wbr>รับ<wbr>มอบหมาย<wbr>ให้<wbr>ทำ<wbr>และ<wbr>ขันอาสา<wbr>ทำ<wbr>หน้าที่<wbr>อื่นๆ <wbr>อีก<wbr>มากมาย<wbr>หลาย<wbr>ประการ<wbr>โดย<wbr>ได้<wbr>รับ<wbr>ความ<wbr>ไว้วางใจ<wbr>จาก<wbr>ผู้บังคับบัญชา<wbr>และ<wbr>ความ<wbr>ร่วมมือ<wbr>ของ<wbr>เพื่อน<wbr>ร่วม<wbr>งาน<wbr>เป็น<wbr>อย่าง<wbr>ดี  <wbr>ด้วย<wbr>เหตุ<wbr>ที่<wbr>ท่าน<wbr>เป็น<wbr>ผู้ที่<wbr>มี<wbr>ความคิด<wbr>ริเริ่ม<wbr>และ<wbr>มี<wbr>ความ<wbr>รับผิดชอบ<wbr>สูง <wbr>เมื่อ<wbr>เปิด <i><b><wbr>ปูม</b></i><wbr>มหาวิทยาลัย<wbr>เกษตรศาสตร์<wbr>ยุค<wbr>บุกเบิก<wbr>ดู<wbr>จะ<wbr>พบ<wbr>ว่า<wbr>ศาสตราจารย์ <wbr>คุณชวนชม<wbr>เป็น<wbr>ทั้ง<wbr>ผู้<wbr>ริเริ่ม<wbr>และ <i><b><wbr>เติม<wbr>เต็ม</b></i><wbr>ใน<wbr>ส่วน<wbr>ของ<wbr>กิจการ<wbr>และ<wbr>กิจกรรม<wbr>อัน<wbr>หลากหลาย<wbr>ของ<wbr>มหาวิทยาลัย  <wbr>เช่น <wbr>การ<wbr>ถวาย<wbr>ช่อ<wbr>ดอกไม้<wbr>และ<wbr>จัด<wbr>พระ<wbr>สุธารส<wbr>และ<wbr>เครื่องว่าง<wbr>ถวาย<wbr>แด่<wbr>พระบาทสมเด็จ<wbr>พระเจ้าอยู่หัว<wbr>เมื่อ<wbr>เสด็จพระราชดำเนิน<wbr>ทอดพระเนตร<wbr>กิจการ<wbr>ของ<wbr>มหาวิทยาลัย <wbr>พระราชทาน<wbr>ปริญญาบัตร <wbr>หรือ<wbr>ทรง<wbr>ดนตรี <wbr>การ<wbr>กำหนด<wbr>เครื่องแบบ<wbr>นิสิต<wbr>หญิง<wbr>ใน<wbr>ยุค<wbr>ต้น <wbr>รวม<wbr>ถึง<wbr>การ<wbr>ประดิษฐ์<wbr>โบว์<wbr>เขียว<wbr>รอง<wbr>รับ<wbr>เข็ม<wbr>ติด<wbr>อก<wbr>เสื้อ<wbr>ให้<wbr>แก่<wbr>น้อง<wbr>ใหม่<wbr>หญิง   <wbr>การ<wbr>ร่วม<wbr>เวที<wbr>โต้วาที<wbr>ของ<wbr>ชมรม<wbr>ภาษา<wbr>อังกฤษ  <wbr>การ<wbr>จัด<wbr>กิจกรรม<wbr>สัง<wbr>สัน<wbr>ทน์<wbr>ระหว่าง<wbr>อาจารย์<wbr>เกษตร-<wbr>จุฬาฯ <wbr>เป็นต้น
<p>ท่าน<wbr>มี<wbr>ความ<wbr>สามารถ<wbr>ทั้ง<wbr>ใน<wbr>ด้าน<wbr>วิทยาศาสตร์<wbr>และ<wbr>ศิลปะ <wbr>ตั้งแต่<wbr>ครั้ง<wbr>ยัง<wbr>ศึกษา<wbr>อยู่<wbr>ที่<wbr>คณะ<wbr>เภสัชศาสตร์<wbr>ท่าน<wbr>สามารถ<wbr>ถอด<wbr>บท<wbr>ร้อยกรอง<wbr>ภาษา<wbr>อังกฤษ<wbr>เรื่อง<b><wbr>ลิ<wbr>เว<wbr>ล<wbr>ลี<wbr>น<wbr>และ<wbr>สุนัข<wbr>ของ<wbr>เขา</b><wbr>เป็น<wbr>ภาษา<wbr>ไทย<wbr>ใน<wbr>รูป<wbr>ของ<wbr>โคลง<wbr>สี่<wbr>สุภาพ<wbr>ได้<wbr>อย่าง<wbr>น่า<wbr>ทึ่ง <wbr>ใน<wbr>ขณะ<wbr>ที่<b><wbr>หลักการ<wbr>ถนอม<wbr>อาหาร<wbr>และ<wbr>ตำรับ<wbr>ถนอม<wbr>อาหาร</b><wbr>ของ<wbr>ท่าน<wbr>ก็<wbr>เป็น<wbr>ตำรา<wbr>ที่<wbr>ได้<wbr>รับ<wbr>ความเชื่อ<wbr>ถือ<wbr>และได้<wbr>รับ<wbr>ความ<wbr>นิยม<wbr>อย่าง<wbr>กว้าง<wbr>ขวาง   <wbr>นอกจาก<wbr>นั้น<wbr>ท่าน<wbr>ยัง<wbr>เป็น<wbr>ผู้ที่<wbr>มี<wbr>ความ<wbr>ทรง<wbr>จำ<wbr>ดี<wbr>เยี่ยม <wbr>มี<wbr>อารมณ์ขัน <wbr>สามารถ<wbr>ถ่ายทอด<wbr>อดีต<wbr>ของ<wbr>มหาวิทยาลัย<wbr>เกษตรศาสตร์<wbr>ได้<wbr>อย่าง<wbr>เห็น<wbr>ภาพ<wbr>ทั้ง<wbr>ใน<wbr>การ<wbr>เขียน<wbr>และ<wbr>การ<wbr>บอก<wbr>เล่า<wbr>ด้วย<wbr>วาจา  
<p>ศาสตราจารย์ <wbr>คุณชวนชม <wbr>มี<wbr>ความ<wbr>กระตือรือร้น<wbr>ใน<wbr>การ<wbr>ทำ<wbr>งาน <wbr>และ<wbr>สามารถ<wbr>นำ<wbr>ความรู้<wbr>มา<wbr>ปรับ<wbr>ใช้<wbr>เมื่อ<wbr>จำเป็น<wbr>ได้<wbr>อย่าง<wbr>ดียิ่ง <wbr>ดัง<wbr>จะ<wbr>เห็น<wbr>ได้<wbr>จาก<wbr>การ<wbr>ที่<wbr>ท่าน<wbr>สามารถ<wbr>จัด<wbr>นิทรรศการ<wbr>ตัวอย่าง<wbr>อาหาร<wbr>ประกอบ<wbr>แผนภูมิ<wbr>แสดง<wbr>คุณค่า<wbr>ทาง<wbr>อาหาร<wbr>เพื่อ<wbr>ส่งเสริม<wbr>การ<wbr>บริโภค<wbr>ผล<wbr>ผลิต<wbr>ทาง<wbr>เกษตร<wbr>ของ<wbr>มหาวิทยาลัย<wbr>ให้<wbr>แพร่หลาย<wbr>ติดต่อ<wbr>กัน<wbr>หลาย<wbr>ปี<wbr>ใน<wbr>งาน<wbr>ตลาดนัด<wbr>เกษตร <wbr>(ซึ่ง<wbr>พัฒนา<wbr>มา<wbr>เป็นงาน<wbr>วัน<wbr>เกษตร<wbr>แห่ง<wbr>ชาติ<wbr>และ<wbr>เกษตร<wbr>แฟร์<wbr>ในปัจจุบัน) <wbr>เริ่ม<wbr>ตั้งแต่<wbr>มะเขือเทศ <wbr>พ.ศ. <wbr>2492 <wbr>ไป<wbr>สู่<wbr>เรื่องของ<wbr>ไข่ <wbr>ปลา <wbr>ไก่ <wbr>ผัก<wbr>ต่าง ๆ <wbr>ตลอด<wbr>จน<wbr>น้ำนม<wbr>แพะ <wbr>ใน<wbr>ปี<wbr>ต่อ ๆ <wbr>ไป <wbr>อัน<wbr>นำ<wbr>มา<wbr>ซึ่ง<wbr>แนวคิด<wbr>ใน<wbr>การ<wbr>เปิด<wbr>สอน<wbr>วิชา<wbr>ผลิตภัณฑ์<wbr>อาหาร <wbr>และ<wbr>วิชา<wbr>ใหม่<wbr>อีก <wbr>2 <wbr>วิชา<wbr>คือ <wbr>nutrition <wbr>(โภช<wbr>น<wbr>ศาสตร์) <wbr>และ<wbr>วิชา <wbr>home <wbr>economics <wbr>(เคหเศรษฐศาสตร์ <wbr>หรือ <wbr>คหกรรมศาสตร์) <wbr>ซึ่ง<wbr>ผู้<wbr>สอน<wbr>ใน<wbr>ชั้น<wbr>ต้น<wbr>เป็น<wbr>ภริยา<wbr>ของ<wbr>ผู้เชี่ยวชาญ<wbr>ชาว<wbr>อเมริกัน<wbr>ชื่อ <wbr>eunice <wbr>ream <wbr>และ<wbr>ศาสตราจารย์ <wbr>คุณชวนชม<wbr>เป็น<wbr>ผู้<wbr>จัด<wbr>ทำ<wbr>คำ<wbr>บรรยาย<wbr>เป็น<wbr>ภาษา<wbr>ไทย
<p>ศาสตราจารย์ <wbr>คุณชวนชม <wbr>ได้<wbr>รับทุน<wbr>จาก <wbr>mutual <wbr>security <wbr>agency <wbr>(msa) <wbr>ซึ่ง<wbr>เป็น<wbr>องค์กร<wbr>สำหรับ<wbr>ให้<wbr>ความ<wbr>ช่วยเหลือ<wbr>ต่างประเทศ<wbr>ของ<wbr>สหรัฐ<wbr>อเมริกา<wbr>ไป<wbr>ศึกษา<wbr>และ<wbr>ฝึกงาน<wbr>วิชา <wbr>nutrition <wbr>เน้น<wbr>หนัก<wbr>ด้าน<wbr>การ<wbr>ถนอม<wbr>อาหาร<wbr>และ<wbr>การ<wbr>ส่งเสริม<wbr>เผยแพร่ <wbr>และได้<wbr>ดู<wbr>งานการ<wbr>สอน<wbr>และ<wbr>หลักสูตร<wbr>วิชา <wbr>home <wbr>economics <wbr>ด้วย<wbr>ใน <wbr>พ.ศ. <wbr>2495 <wbr>และเมื่อ <wbr>mrs. <wbr>ream <wbr>ต้อง<wbr>เดินทาง<wbr>กลับ<wbr>ประเทศ<wbr>ของ<wbr>ตน <wbr>ศาสตราจารย์ <wbr>คุณชวนชม<wbr>ก็<wbr>เป็น<wbr>ผู้<wbr>รับ<wbr>ภาระ<wbr>หน้าที่<wbr>แทน<wbr>จนกระทั่ง<wbr>ถึง<wbr>ชั้น<wbr>ตั้ง<wbr>ภาค<wbr>วิชา  <i><wbr>เคหเศรษฐศาสตร์</i> <wbr>(ศัพท์บัญญัติ<wbr>โดย<wbr>พระเจ้า<wbr>บรม<wbr>วงศ์<wbr>เธอ <wbr>กรม<wbr>หมื่น<wbr>นราธิป<wbr>พงศ์<wbr>ประพันธ์) <wbr>ขึ้น<wbr>ใน <wbr>พ.ศ. <wbr>2498 <wbr>บทบาท<wbr>ของ<wbr>ศาสตราจารย์ <wbr>คุณชวนชม <wbr>จันทระเปารยะ <wbr>ใน<wbr>ด้าน<wbr>นี้<wbr>มิได้<wbr>จำกัด<wbr>วง<wbr>อยู่<wbr>เพียง<wbr>ใน<wbr>มหาวิทยาลัย<wbr>เกษตรศาสตร์<wbr>เท่านั้น <wbr>หาก<wbr>แต่<wbr>ท่าน<wbr>ยัง<wbr>ได้<wbr>ประสาน<wbr>ความ<wbr>ร่วมมือ<wbr>กับ<wbr>เพื่อน<wbr>ร่วมวง<wbr>วิชาการ<wbr>นอก<wbr>มหาวิทยาลัย <wbr>(เช่น <wbr>อาจารย์<wbr>สม<wbr>ศรี  <wbr>สุ<wbr>กุม<wbr>ล<wbr>นันท์ <wbr>และ <wbr>อาจารย์<wbr>ทวี<wbr>รัสมิ์  <wbr>ธนาคม) <wbr>จัดตั้ง <wbr>สมาคม<wbr>ค<wbr>ห<wbr>เศรษฐศาสตร์<wbr>แห่ง<wbr>ประเทศ<wbr>ไทย<wbr>ขึ้น<wbr>เมื่อ <wbr>พ.ศ.  <wbr>2498 <wbr>และ<wbr>จัดการ<wbr>สัมมนา<wbr>ระดับ<wbr>ชาติ<wbr>อัน<wbr>ก่อ<wbr>ให้<wbr>เกิด<wbr>กิจกรรม<wbr>เพื่อ<wbr>การ<wbr>กิน<wbr>ดี<wbr>อยู่ดี<wbr>ของ<wbr>ประชาชน<wbr>คน<wbr>ไทย<wbr>ทั่วไป<wbr>อย่าง<wbr>กว้าง<wbr>ขวาง<wbr>โดย<wbr>สืบ<wbr>เนื่อง<wbr>ต่อ<wbr>มา  <wbr>คำ<wbr>ที่ใช้<wbr>เรียก<wbr>สาขา<wbr>วิชา <b><wbr>home <wbr>economics</b> <wbr>นี้<wbr>ภายหลัง <wbr>พระยา<wbr>อนุมาน<wbr>ราช<wbr>ธน <wbr>ได้<wbr>บัญญัติ<wbr>ศัพท์<wbr>ให้<wbr>ใหม่<wbr>ว่า <b><wbr>คหกรรมศาสตร์</b>
<br><img width=96% src='image/p232.jpg'>
<p>เป็นที่<wbr>เห็น<wbr>ประจักษ์<wbr>ว่าความ<wbr>เจริญ<wbr>ก้าวหน้า<wbr>เป็น<wbr>ปึกแผ่น<wbr>มั่นคง<wbr>ของ<wbr>วิชาการ<wbr>คหกรรมศาสตร์<wbr>ทั้ง<wbr>ใน<wbr>มหาวิทยาลัย<wbr>เกษตรศาสตร์<wbr>และ<wbr>ใน<wbr>ประเทศ<wbr>ไทย <wbr>นับ<wbr>ว่า<wbr>เกิด<wbr>แต่<wbr>คุณูปการ<wbr>ของ<wbr>ศาสตราจารย์ <wbr>คุณชวนชม <wbr>จันทระเปารยะ   <wbr>ใน <wbr>พ.ศ. <wbr>2538  <wbr>สำนักงาน<wbr>คณะ<wbr>กรรมการ<wbr>วัฒนธรรม<wbr>แห่ง<wbr>ชาติ <wbr>กระทรวง<wbr>ศึกษาธิการ <wbr>ได้<wbr>ประกาศ<wbr>ยกย่อง<wbr>ท่าน<wbr>เป็น<wbr>ผู้<wbr>มีผล<wbr>งาน<wbr>ดีเด่น<wbr>ทาง<wbr>ด้าน<wbr>วัฒนธรรม <wbr>สาขา<wbr>คหกรรมศาสตร์ <wbr>โดย<wbr>ประมวล<wbr>เกียรติคุณ<wbr>ใน<wbr>การ<wbr>ทำ<wbr>งาน<wbr>ของ<wbr>ท่าน<wbr>ไว้<wbr>ใน<wbr>คำ<wbr>ประกาศ<wbr>ว่า
<p><i>…ศาสตราจารย์ <wbr>คุณชวนชม <wbr>จันทระเปารยะ <wbr>เป็น<wbr>ผู้<wbr>ริเริ่ม<wbr>วาง<wbr>รากฐาน<wbr>การเรียน<wbr>การ<wbr>สอน<wbr>ใน<wbr>วิชา<wbr>คหกรรมศาสตร์<wbr>ระดับ<wbr>ปริญญา<wbr>ตรี<wbr>และ<wbr>ปริญญา<wbr>โท<wbr>ใน<wbr>มหาวิทยาลัย<wbr>เกษตรศาสตร์ <wbr>ซึ่ง<wbr>นับ<wbr>ว่า<wbr>เป็น<wbr>ครั้งแรก<wbr>ใน<wbr>ประเทศ<wbr>ไทย<wbr>ที่มี<wbr>การเรียน<wbr>การ<wbr>สอน<wbr>วิชา<wbr>ดัง<wbr>กล่าว<wbr>ใน<wbr>ระดับ<wbr>ปริญญา <wbr>ดำรง<wbr>ตำแหน่ง<wbr>หัวหน้า<wbr>ภาค<wbr>วิชา<wbr>คหกรรมศาสตร์ <wbr>และ<wbr>ทำ<wbr>งาน<wbr>ด้าน<wbr>เคหเศรษฐศาสตร์<wbr>และ<wbr>โภชนาการ<wbr>ให้<wbr>แก่<wbr>หน่วย<wbr>งาน<wbr>ต่าง ๆ <wbr>ทั้ง<wbr>ใน<wbr>และ<wbr>ต่างประเทศ <wbr>รวม<wbr>ทั้ง<wbr>โครงการ<wbr>ใน<wbr>พระบรม<wbr>ราชูปถัมภ์ <wbr>โดย<wbr>ได้<wbr>รับ<wbr>ประกาศ<wbr>เกียรติคุณ<wbr>จาก<wbr>ประเทศอินเดีย <wbr>ฟิลิปปินส์<wbr>และ<wbr>สหรัฐ<wbr>อเมริกา <wbr>นอกจาก<wbr>นี้<wbr>ท่าน<wbr>ยัง<wbr>อุทิศ<wbr>ตน<wbr>ให้<wbr>กับ<wbr>สังคม<wbr>ใน<wbr>หน้าที่<wbr>ต่าง ๆ <wbr>ได้แก่ <wbr>ประธาน<wbr>ฝ่าย<wbr>เศรษฐกิจ<wbr>และ<wbr>อาชีพ<wbr>ของ<wbr>สภา<wbr>สตรี<wbr>แห่ง<wbr>ชาติ <wbr>ประธาน<wbr>ฝ่าย<wbr>คหกรรมศาสตร์<wbr>ของ<wbr>สภา<wbr>สตรี<wbr>แห่ง<wbr>ชาติ <wbr>(2 <wbr>สมัย) <wbr>นายก<wbr>สมาคม<wbr>เคหเศรษฐศาสตร์<wbr>แห่ง<wbr>ประเทศ<wbr>ไทย <wbr>(2 <wbr>สมัย) <wbr>และ<wbr>ประธาน<wbr>สภาค<wbr>ณา<wbr>จา<wbr>รย์<wbr>มหาวิทยาลัย<wbr>เกษตรศาสตร์ <wbr>ประกอบ<wbr>กับ<wbr>อาจารย์<wbr>ดำรง<wbr>ตน<wbr>อย่าง<wbr>มี<wbr>คุณธรรม <wbr>เสียสละ <wbr>อุทิศ<wbr>ตน<wbr>ให้<wbr>กับ<wbr>วิชาชีพ<wbr>เพื่อ<wbr>สังคม <wbr>เป็น<wbr>แบบอย่าง<wbr>ที่<wbr>ดี<wbr>ตลอด<wbr>มา <wbr>จนได้<wbr>รับ<wbr>พระราชทาน<wbr>เครื่องราชอิสริยาภรณ์<wbr>ประ<wbr>ถ<wbr>มา<wbr>ภรณ์<wbr>มงกุฎไทย <wbr>เมื่อ <wbr>พ.ศ. <wbr>2519…</i>
<img align=left width=60% src='image/p233.jpg'>
<p>ใน<wbr>ส่วน<wbr>ของ<wbr>มหาวิทยาลัย<wbr>เกษตรศาสตร์ <wbr>ครั้ง<wbr>หนึ่ง<wbr>ได้<wbr>เห็น<wbr>ชอบ<wbr>ให้<wbr>ตั้ง<wbr>ชื่อ<wbr>โรงเรียน<wbr>อนุบาล<wbr>เพื่อ<wbr>การ<wbr>ฝึกงาน<wbr>ของ<wbr>นิสิต<wbr>ภาค<wbr>วิชา<wbr>คหกรรมศาสตร์<wbr>ว่า <b><wbr>โรงเรียน<wbr>อนุบาล<wbr>คุณชวนชม</b> <wbr>แต่<wbr>ในปัจจุบัน<wbr>ได้<wbr>เปลี่ยนแปลง<wbr>ชื่อ<wbr>ไป<wbr>เพื่อ<wbr>ความ<wbr>เหมาะสม<wbr>ใน<wbr>การ<wbr>บริหาร<wbr>และ<wbr>การ<wbr>บริการ<wbr>ทั้ง<wbr>บุคลากร<wbr>และประชาชน<wbr>ทั่วไป <wbr>เป็น<b><wbr>โรงเรียน<wbr>อนุบาล<wbr>คหกรรมศาสตร์</b><wbr>และ<wbr>ใน <wbr>พ.ศ. <wbr>2542 <wbr>คณาจารย์<wbr>และ<wbr>ศิษย์เก่า<wbr>ภาค<wbr>วิชา<wbr>คหกรรมศาสตร์<wbr>ได้<wbr>ขออนุญาต<wbr>ใช้<wbr>ชื่อ<wbr>ของ<wbr>ท่าน<wbr>เป็น<wbr>ชื่อ<wbr>อาคาร<wbr>เรียน<wbr>หลัง<wbr>แรก<wbr>ของ<wbr>ภาค<wbr>วิชา <wbr>เพื่อ<wbr>ประกาศ<wbr>เกียรติคุณ<wbr>ของ<wbr>ท่าน<wbr>ใน<wbr>ฐานะ<wbr>ผู้<wbr>ก่อตั้ง<wbr>และ<wbr>วาง<wbr>รากฐาน<wbr>แห่ง<wbr>ความเจริญ<wbr>ก้าวหน้า<wbr>ไว้<wbr>ให้<wbr>แก่<wbr>ภาค<wbr>วิชา<wbr>คหกรรมศาสตร์ <wbr>ศาสตราจารย์ <wbr>คุณชวนชม <wbr>ได้<wbr>มา<wbr>เป็น<wbr>ประธาน<wbr>ประกอบ<wbr>พิธี<wbr>เปิด<wbr>ป้าย  <i><b><wbr>ตึก<wbr>ศาสตราจารย์ <wbr>คุณชวนชม <wbr>จันทระเปารยะ</b></i> <wbr>ด้วย<wbr>ตนเอง<wbr>ใน<wbr>วันที่ <wbr>2 <wbr>ตุลาคม <wbr>2540 <wbr>อันเป็น<wbr>วัน<wbr>ครบ<wbr>รอบ<wbr>วัน<wbr>เกิด<wbr>ของ<wbr>ท่าน <wbr>นับ<wbr>เป็นการ<wbr>ฉลอง<wbr>วัน<wbr>เกิด<wbr>ที่<wbr>พิเศษ<wbr>กว่า<wbr>การ<wbr>ฉลอง<wbr>วัน<wbr>เกิด<wbr>ปี<wbr>ใดๆ <wbr>เท่า<wbr>ที่<wbr>คณาจารย์<wbr>และ<wbr>ศิษย์เก่า<wbr>ภาค<wbr>วิชา<wbr>คหกรรมศาสตร์ <wbr>ตลอด<wbr>จน  <i><wbr>ศิษย์<wbr>เขย-<wbr>ศิษย์<wbr>สะใภ้</i>  <wbr>ร่วมกัน<wbr>จัด<wbr>เป็น<wbr>ประเพณี<wbr>ด้วย<wbr>ความ<wbr>รัก<wbr>เคารพ <wbr>ความ<wbr>ผูกพัน<wbr>อัน<wbr>ลึกซึ้ง<wbr>ระหว่าง<wbr>ศิษย์<wbr>กับ<wbr>ครู
<p>ศาสตราจารย์ <wbr>คุณชวนชม <wbr>จันทระเปารยะ <wbr>ได้<wbr>รับ<wbr>เครื่องราชอิสริยาภรณ์<wbr>คือ <wbr>จ<wbr>ตุ<wbr>ต<wbr>ถ<wbr>จุลจอมเกล้า <wbr>(5 <wbr>พฤษภาคม <wbr>2514)  <wbr>ต<wbr>ติ<wbr>ย<wbr>จุลจอมเกล้า <wbr>(5 <wbr>พฤษภาคม <wbr>2516)  <wbr>ประ<wbr>ถ<wbr>มา<wbr>ภรณ์<wbr>ช้างเผือก <wbr>(5 <wbr>ธันวาคม <wbr>2522)  <wbr>มหาวชิรมงกุฎ <wbr>(5 <wbr>ธันวาคม <wbr>2536)
<p>ศาสตราจารย์ <wbr>คุณชวนชม <wbr>จันทระเปารยะ <wbr>ถึงแก่อนิจกรรม<wbr>เมื่อ<wbr>วันที่ <wbr>7 <wbr>กันยายน <wbr>2542 <wbr>ก่อน<wbr>หน้าที่<wbr>ลูกศิษย์<wbr>จะ<wbr>มี<wbr>โอกาส<wbr>ได้<wbr>ร่วม<wbr>ฉลอง<wbr>วัน<wbr>ครบ<wbr>รอบ<wbr>วัน<wbr>เกิด<wbr>ปี<wbr>ที่ <wbr>80 <wbr>ให้ท่า<wbr>น<wbr>ไม่<wbr>นาน
</div>

<div class=ksrc>แหล่งข้อมูล
<p><b>ชีวิต<wbr>และ<wbr>งาน <wbr>ศาสตราจารย์ <wbr>คุณชวนชม  <wbr>จันทระเปารยะ.</b>  <wbr>กรุงเทพมหานคร : <wbr>โรงพิมพ์<wbr>สิน<wbr>ทวี, <wbr>2543.
<p>ชวนชม  <wbr>จันทระเปารยะ.  <wbr>สมุด<wbr>ประวัติ<wbr>ประจำ<wbr>ตัว<wbr>ข้าราชการ<wbr>กระทรวง<wbr>เกษตราธิการ, <wbr>2489.
</div>
</body>
</html>
