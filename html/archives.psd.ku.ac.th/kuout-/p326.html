<html><head><meta http-equiv="content-type" content="text/html; charset=utf-8">
<link rel="shortcut icon" href="image/ku60.gif">
<link href="ku60.css" rel="stylesheet" type="text/css">
<title>ศาสตราจารย์ปวิณ  ปุณศรี</title>
</head>
<body>
<script src=ku60.js></script>
<table width=100% class=kmainmenu>
    <tr><td>
    &nbsp; <a href="p001.html">หน้าแรก</a>
    &nbsp; <a href="p035.html">นายกสภาฯ</a>
    &nbsp; <a href="p110.html">อธิการบดีฯ</a>
    &nbsp; <a href="p170.html">ผู้ทำประโยชน์ฯ</a>

    <td align=right>
    <select id=pmenu onchange="location = 'p'+this.options[this.selectedindex].value+'.html';">
    <optgroup label="ประวัติมหาวิทยาลัย">
             <option value=007>จดหมายจากหลวงหลวงสุวรรณวาจกกสิกิจ ถึง จอมพล ป. พิบูลสงคราม
    </option><option value=010>การเกษตรสมัยกรุงสุโขทัย และกรุงศรีอยุธยา
    </option><option value=011>การเกษตรสมัยกรุงรัตนโกสินทร์
    </option><option value=012>จุดเริ่มแรกของการศึกษาทางเกษตรของประเทศไทย
    </option><option value=013>มหาวิทยาลัยเกษตรศาสตร์
    </option>
	</optgroup>

    <optgroup label="สัญลักษณ์, ภาพ หรือ เรื่องราวเด่นๆ">
             <option value=9001>ตราประจำมหาวิทยาลัยเกษตรศาสตร์
    </option><option value=9002>พระพิรุณทรงนาค
    </option><option value=9003>พระพุทธชินสีห์จำลอง
    </option><option value=9004>เสาธงรูปทรงเมล็ดข้าวเปลือก
    </option><option value=9005>ต้นนนทรี
    </option><option value=9006>ทรงปลูกต้นนนทรีและทรงดนตรี
    </option><option value=9007>วันพระราชทานเพลงพระราชนิพนธ์ "เกษตรศาสตร์"
    </option><option value=9008>หอประชุม มหาวิทยาลัยเกษตรศาสตร์
    </option><option value=9009>ศาลาหกเหลี่ยม
    </option><option value=9010>หมุดหลักมหาวิทยาลัยเกษตรศาสตร์
    </option><option value=9011>อนุสาวรีย์สามบูรพาจารย์
    </option><option value=9012>อาคารเทพศาสตร์สถิตย์
    </option><option value=9013>หออนุสรณ์ 60 ปี มหาวิทยาลัยเกษตรศาสตร์
    </option><option value=9014>สมเด็จพระศรีนครินทราบรมราชชนนี
    </option><option value=9015>สมเด็จพระนางเจ้ารำไพพรรณี พระบรมราชินี ในพระบาทสมเด็จพระปกเกล้าเจ้าอยู่หัว
    </option><option value=9016>สระสุวรรณชาด
    </option><option value=9017>พระบาทสมเด็จพระเจ้าอยู่หัวทรงปล่อยปลาหมอเทศหน้ากรมประมง
    </option><option value=9018>แคปซูลเวลา  มหาวิทยาลัยเกษตรศาสตร์
    </option><option value=9019>วันรำลึกถึงรัชกาลที่ 8 ทรงหว่านข้าว ณ เกษตรกลาง บางเขน
    </option><option value=9020>หอประวัติ  มหาวิทยาลัยเกษตรศาสตร์
    </option><option value=9021>จักรยานเกษตร
    </option></optgroup>
    </select>
</table>
<div class=kmenu>
    <select id=pname style='width:100%;' onchange="location = 'p'+this.options[this.selectedindex].value+'.html';">
    <optgroup label="นายกสภามหาวิทยาลัย">
             <option value=040>พลเรือเอก สินธุ์  กมลนาวิน
    </option><option value=042>นาย ทวี  บุณยเกตุ
    </option><option value=044>พระยา อรรถการีย์นิพนธ์
    </option><option value=045>พระยา อัชราชทรงสิริ

    </option><option value=047>นาย จรูญ  สืบแสง
    </option><option value=048>พันเอก ช่วง  เชวงศักดิ์สงคราม
    </option><option value=050>พันตรี ควง  อภัยวงศ์
    </option><option value=051>หม่อมเจ้า สิทธิพร  กฤดากร
    </option><option value=056>พระยา พนานุจร
    </option><option value=058>พระช่วงเกษตรศิลปการ
    </option><option value=061>พลเอก เภาเพียรเลิศ  บริภัณฑ์ยุทธกิจ
    </option><option value=062>จอมพลเรือ หลวงยุทธศาสตร์โกศล
    </option><option value=063>พลเรือโท หลวงสุนาวินวิวัฒ
    </option><option value=064>จอมพล ผิน  ชุณหะวัณ
    </option><option value=066>นาย วิบูลย์  ธรรมบุตร
    </option><option value=068>นาย สวัสดิ์  มหาผล

    </option><option value=069>จอมพล สฤษดิ์  ธนะรัชต์
    </option><option value=071>จอมพล ถนอม  กิตติขจร
    </option><option value=073>ศาสตราจารย์พิเศษ อินทรี  จันทรสถิตย์
    </option><option value=082>พระเจ้าวรวงศ์เธอ พระองค์เจ้า จักรพันธ์เพ็ญศิริ
    </option><option value=086>ศาสตราจารย์ ดร.ประเสริฐ  ณ นคร
    </option><option value=094>ศาสตราจารย์พิเศษ ประยูร  จินดาประดิษฐ์
    </option><option value=097>ศาสตราจารย์ ดร.สง่า  สรรพศรี
    </option><option value=104>ฯพณฯ นายอำพล  เสนาณรงค์
    </option><option value=322>อาจารย์ ปราโมทย์  ไม้กลัด
    </option></optgroup>

    <optgroup label="อธิการบดีมหาวิทยาลัย">
             <option value=114>หลวงสุวรรณวาจกกสิกิจ
    </option><option value=123>หม่อมหลวง ชูชาติ  กำภู
    </option><option value=129>ศาสตราจารย์ ระพี  สาคริก
    </option><option value=135>ศาสตราจารย์ ดร. ไพฑูรย์  อิงคสุวรรณ

    </option><option value=139>ผู้ช่วยศาสตราจารย์ ดร. จงรัก  ปรีชานนท์
    </option><option value=145>ศาสตราจารย์  ดร. สุธรรม  อารีกุล
    </option><option value=152>ศาสตราจารย์ ดร. กำพล อดุลวิทย์
    </option><option value=159>ศาสตราจารย์ ดร. ธีระ  สูตะบุตร
    </option><option value=600>รองศาสตราจารย์ ดร. วิโรจ  อิ่มพิทักษ์
    </option><option value=601>รองศาสตราจารย์ วัฒนา  สวรรยาธิปัติ
    </option><option value=602>รองศาสตราจารย์ นสพ. ดร. ธานีรัตน์  สานติวัตร
    </option><option value=603>รองศาสตราจารย์ วุฒิชัย   กปิลกาญจน์
    </option></optgroup>

    <optgroup label="ผู้ทำประโยชน์ให้กับมหาวิทยาลัย">
             <option value=171>ศาสตราจารย์ ดร. กฤษณา  ชุติมา
    </option><option value=178>อาจารย์ กวี  วิสุทธารมณ์
    </option><option value=182>อาจารย์ ดร. กัญจนา  สินธวานนท์
    </option><option value=185>อาจารย์ ก่าน  ชลวิจารณ์
    </option><option value=189>ศาสตราจารย์ ดร. เกษม  จันทร์แก้ว
    </option><option value=193>ผู้ช่วยศาสตราจารย์ ดร. เกษม สุขสถาน

    </option><option value=202>ศาสตราจารย์ ดร. จรัญ  จันทลักขณา
    </option><option value=209>ศาสตราจารย์ จรัด  สุนทรสิงห์
    </option><option value=214>ศาสตราจารย์ จักร  โชติศาลิกร
    </option><option value=217>ศาสตราจารย์ จักร  พิชัยรณรงค์สงคราม
    </option><option value=222>ผู้ช่วยศาสตราจารย์ จำนงค์  สมประสงค์
    </option><option value=225>ศาสตราจารย์ จินดา  เทียมเมธ
    </option><option value=227>ศาสตราจารย์ คุณชวนชม จันทระเปารยะ
    </option><option value=234>ศาสตราจารย์ หม่อมราชวงศ์ ชวนิศนดากร วรวรรณ
    </option><option value=241>ศาสตราจารย์ เชื้อ  ว่องส่งสาร
    </option><option value=244>ศาสตราจารย์ โชติ สุวัตถิ
    </option><option value=246>ศาสตราจารย์พิเศษ ดร. ไชยยงค์  ชูชาติ
    </option><option value=250>ผู้ช่วยศาสตราจารย์ ดรุณา  สมบูรณกุล
    </option><option value=253>ศาสตราจารย์ เต็ม  สมิตินันทน์
    </option><option value=256>ศาสตราจารย์ ดร. ทวี  ญาณสุคนธ์
    </option><option value=260>ผู้ช่วยศาสตราจารย์ ทองพันธุ์ พูนสุวรรณ
    </option><option value=265>ผู้ช่วยศาสตราจารย์ ทัสนี  สรสุชาติ
    </option><option value=270>ศาสตราจารย์ เทียม  คมกฤส
    </option><option value=273>ศาสตราจารย์ นภา  โล่ห์ทอง
    </option><option value=279>รองศาสตราจารย์ นาวาตรี นฤดม บุญ-หลง
    </option><option value=282>ศาสตราจารย์ ดร. นิพนธ์  คันธเสวี
    </option><option value=289>ศาสตราจารย์ ดร. บรรเจิด  คติการ
    </option><option value=294>รองศาสตราจารย์ ดร. บรรพต ณ ป้อมเพชร
    </option><option value=301>ศาสตราจารย์พิเศษ บุญ  อินทรัมพรรย์
    </option><option value=306>ศาสตราจารย์ ดร.  บุญธรรม จิตต์อนันต์
    </option><option value=312>รองศาสตราจารย์ บุญสม  สุวชิรัตน์
    </option><option value=316>รองศาสตราจารย์ ประชุม  ทัพภะสุต
    </option><option value=319>อาจารย์ ปราณี แจ้งเจนกิจ

    </option><option value=326>ศาสตราจารย์ ปวิณ  ปุณศรี
    </option><option value=332>ศาสตราจารย์ ดร. พนม  สมิตานนท์
    </option><option value=340>รองศาสตราจารย์ พร  สุวรรณวาจกกสิกิจ

    </option><option value=345>ศาสตราจารย์ พันธุม  ดิษยมณฑล
    </option><option value=348>ศาสตราจารย์พิเศษ ดร. พิศ  ปัณยาลักษณ
    </option><option value=351>ศาสตราจารย์ เพ็ญศรี  กาญจโนมัย
    </option><option value=354>รองศาสตราจารย์ ไพบูลย์  ไพรีพ่ายฤทธิ์
    </option><option value=360>นายแพทย์ ภิญโญ  กัลยาณมิตร
    </option><option value=368>ศาสตราจารย์ เมฆ  บุญพราหมณ์
    </option><option value=372>อาจารย์ ดร. ระดม  เศรษฐีธร
    </option><option value=375>ศาสตราจารย์ รำพึง  ดิสสะมาน
    </option><option value=381>ศาสตราจารย์ ดร. วัฒนา  เสถียรสวัสดิ์
    </option><option value=385>รองศาสตราจารย์ วิฑูรย์  หงษ์สุมาลย์
    </option><option value=389>ศาสตราจารย์ วิทย์  ธารชลานุกิจ
    </option><option value=393>ศาสตราจารย์ ดร. สนิท  อักษรแก้ว
    </option><option value=400>ศาสตราจารย์ สมเพียร  เกษมทรัพย์
    </option><option value=409>ผู้ช่วยศาสตราจารย์ สมศักดิ์  วิราพร
    </option><option value=416>ศาสตราจารย์ หลวงสมานวนกิจ
    </option><option value=418>ศาสตราจารย์ ดร. สรสิทธิ์  วัชโรทยาน
    </option><option value=426>ผู้ช่วยศาสตราจารย์ ดร. สันทัด  โรจนสุนทร
    </option><option value=434>รองศาสตราจารย์ สายสนม  ประดิษฐดวง
    </option><option value=440>ศาสตราจารย์ สาโรช  มนตระกูล
    </option><option value=443>รองศาสตราจารย์ ดร. สำอาง  ศรีนิลทา
    </option><option value=449>ผู้ช่วยศาสตราจารย์ ดร.  สุขประชา  วาจานนท์
    </option><option value=453>ศาสตราจารย์ ดร. สุจินต์  จินายน
    </option><option value=457>รองศาสตราจารย์ คุณหญิง สุชาดา  ศรีเพ็ญ
    </option><option value=462>ศาสตราจารย์ ดร. สุชีพ  รัตรสาร
    </option><option value=468>ศาสตราจารย์ ดร. สุมินทร์  สมุทคุปติ์
    </option><option value=474>ศาสตราจารย์ ดร. สุวรรณ  เกษตรสุวรรณ
    </option><option value=482>อาจารย์ เสรี  ไตรรัตน์
    </option><option value=486>ศาสตราจารย์ ดร. โสภิณ  ทองปาน
    </option><option value=491>ศาสตราจารย์ อมร  ภูมิรัตน
    </option><option value=500>ศาสตราจารย์ ดร. อรรถ  นาครทรรพ
    </option><option value=508>รองศาสตราจารย์ อรรถ บุญนิธี
    </option><option value=515>ว่าที่ร้อยตรี อวบ  เหมะรัชตะ
    </option><option value=520>ศาสตราจารย์ อักษร  ศรีเปล่ง
    </option><option value=527>อาจารย์ อัญเชิญ  ชมภูโพธิ์
    </option><option value=533>รองศาสตราจารย์ อาบ  นคะจัด
    </option><option value=540>ผู้ช่วยศาสตราจารย์ อารย์  นวลอินทร์
    </option><option value=544>ศาสตราจารย์ ดร. อุทิศ  นาคสวัสดิ์
    </option><option value=554>ศาสตราจารย์ ดร. อุบล  เรียงสุวรรณ
    </option></optgroup>
    </select>

    <br><img class=kpic id=pimage>
    <br><div id=pnote></div>
</div>

<script>
    document.getelementbyid("pname").value = "326";
    document.getelementbyid("pmenu").value = "326";
    pimage.src = "image/p326.jpg";
    pimage.title = "ศาสตราจารย์ปวิณ  ปุณศรี";
</script>


<div class=kbody>
<p><b>ศาสตราจารย์<wbr>ปวิณ  <wbr>ปุณศรี</b>  <wbr>เกิด<wbr>เมื่อ<wbr>วันที่ <wbr>14 <wbr>สิงหาคม <wbr>2475 <wbr>ที่<wbr>จังหวัด<wbr>จันทบุรี <wbr>เป็น<wbr>บุตร<wbr>ของ<wbr>นาย<wbr>ปราบ <wbr>และ<wbr>นาง<wbr>สำเนียง  <wbr>ปุณศรี <wbr>แม่<wbr>เป็น<wbr>ชาว<wbr>กรุงเทพฯ <wbr>นามสกุล<wbr>เดิม<wbr>คือ <wbr>ทวี<wbr>สิน <wbr>พ่อ<wbr>มี<wbr>อาชีพ<wbr>ทำ<wbr>สวน<wbr>ยางพารา <wbr>ซึ่ง<wbr>เป็น<wbr>อาชีพ<wbr>ที่<wbr>ตกทอด<wbr>ของ<wbr>ตระกูล<wbr>ปุณศรี <wbr>อันเป็น<wbr>ตระกูล<wbr>เก่า<wbr>แก่<wbr>ตระกูล<wbr>หนึ่ง<wbr>ของ<wbr>จังหวัด<wbr>จันทบุรี
<p>ศาสตราจารย์<wbr>ปวิณ  <wbr>ปุณศรี <wbr>อยู่<wbr>กับ<wbr>ครอบครัว<wbr>ที่<wbr>จังหวัด<wbr>จันทบุรี<wbr>ตั้งแต่<wbr>เกิด <wbr>จนถึง<wbr>อายุ<wbr>ได้  <wbr>14  <wbr>ปี <wbr>จึง<wbr>ได้<wbr>ย้าย<wbr>มา<wbr>อยู่<wbr>กับ<wbr>ตา<wbr>และ<wbr>ยาย<wbr>ที่<wbr>กรุงเทพฯ <wbr>ขณะ<wbr>ที่<wbr>อยู่<wbr>จังหวัด<wbr>จันทบุรี<wbr>นั้น <wbr>ได้<wbr>เข้า<wbr>เรียน<wbr>ใน<wbr>โรงเรียน<wbr>อำนวย<wbr>วิทย์ <wbr>ซึ่ง<wbr>แม่<wbr>เป็น<wbr>เจ้าของ<wbr>โรงเรียน<wbr>และ<wbr>มา<wbr>เรียน<wbr>ต่อ<wbr>ที่<wbr>โรงเรียนประจำ<wbr>จังหวัด <wbr>จนถึง<wbr>มัธยม<wbr>ปี<wbr>ที่ <wbr>5 <wbr>ในสมัย<wbr>นั้น <wbr>เมื่อ<wbr>จบ<wbr>ชั้น<wbr>มัธยม<wbr>ปี<wbr>ที่  <wbr>5  <wbr>แล้ว <wbr>พอดี<wbr>สงครามโลก<wbr>ครั้งที่  <wbr>2  <wbr>สิ้นสุด<wbr>ลง <wbr>พ่อ<wbr>แม่<wbr>จึง<wbr>ได้<wbr>ส่ง<wbr>เข้า<wbr>กรุงเทพฯ <wbr>เพื่อ<wbr>เรียน<wbr>ต่อ<wbr>ที่<wbr>โรงเรียน<wbr>อัสสัมชัญ<wbr>วิทยาลัย <wbr>(บางรัก) <wbr>เข้า<wbr>เรียน<wbr>ใน<wbr>ชั้น<wbr>มัธยม<wbr>ปี<wbr>ที่ <wbr>6 <wbr>และ<wbr>เรียน<wbr>ต่อ<wbr>จน<wbr>จบ<wbr>ชั้น<wbr>มัธยม<wbr>ปี<wbr>ที่  <wbr>8  <wbr>หรือ<wbr>เตรียม<wbr>อุดมศึกษา <wbr>ใน <wbr>พ.ศ. <wbr>2492 <wbr>จาก<wbr>นั้น <wbr>ได้<wbr>สมัคร<wbr>สอบ<wbr>เข้า<wbr>มหาวิทยาลัย<wbr>เกษตรศาสตร์ <wbr>และ<wbr>เข้า<wbr>เรียน<wbr>ใน<wbr>คณะ<wbr>กสิกรรม<wbr>และ<wbr>สัตวบาล <wbr>ศาสตราจารย์<wbr>ปวิณ  <wbr>ปุณศรี <wbr>เล่า<wbr>ว่า <wbr>การ<wbr>สอบ<wbr>เข้า<wbr>มหาวิทยาลัย<wbr>เกษตรศาสตร์<wbr>เป็นเรื่อง<wbr>บังเอิญ <wbr>แต่<wbr>เดิม<wbr>ตั้งใจ<wbr>จะ<wbr>เรียน<wbr>ไป<wbr>ทาง<wbr>วิชา<wbr>พาณิชย์<wbr>บัญชี <wbr>แต่<wbr>มา<wbr>เปลี่ยนใจ<wbr>ตอน<wbr>อยู่<wbr>ชั้น<wbr>มัธยม<wbr>ปี<wbr>ที่  <wbr>8  <wbr>เพราะ<wbr>ได้<wbr>คลุกคลี<wbr>กับ<wbr>การ<wbr>ปลูก<wbr>ผัก <wbr>และ<wbr>ดอกไม้<wbr>เป็นงาน<wbr>อดิเรก<wbr>ของ<wbr>ญาติ <wbr>ประกอบ<wbr>กับ<wbr>พื้นเพ<wbr>ทาง<wbr>ด้าน<wbr>คุณ<wbr>พ่อ<wbr>ก็<wbr>เป็น<wbr>ชาว<wbr>สวน <wbr>จึง<wbr>คิด<wbr>ว่า<wbr>เมื่อ<wbr>เรียน<wbr>จบ<wbr>แล้ว <wbr>ก็จะ<wbr>ได้<wbr>กลับ<wbr>ไปช่วย<wbr>ครอบครัว<wbr>เพื่อ<wbr>ทำ<wbr>สวน<wbr>ต่อ<wbr>ไป
<p>ระหว่าง<wbr>ที่<wbr>เรียน<wbr>อยู่<wbr>ที่<wbr>มหาวิทยาลัย<wbr>เกษตรศาสตร์<wbr>นั้น <wbr>ศาสตราจารย์<wbr>ปวิณ  <wbr>ปุณศรี <wbr>เล่า<wbr>ว่า <wbr>รู้สึก<wbr>สนุก<wbr>อยู่<wbr>ตลอด<wbr>เวลา <wbr>เพราะ<wbr>ได้<wbr>พบ<wbr>เรื่อง<wbr>ใหม่ๆ <wbr>ที่<wbr>น่า<wbr>สนใจ<wbr>อยู่เสมอ <wbr>และ<wbr>การ<wbr>ที่<wbr>ต้อง<wbr>อยู่<wbr>ประจำ <wbr>ก็<wbr>เป็นเรื่อง<wbr>ใหม่<wbr>ที่<wbr>ทำให้<wbr>ชีวิต<wbr>เข้มข้น<wbr>ขึ้น <wbr>ต้อง<wbr>ช่วย<wbr>ตัว<wbr>เอง<wbr>ใน<wbr>ทุกๆ <wbr>เรื่อง <wbr>ทำให้<wbr>ทำ<wbr>อะไร<wbr>เป็น<wbr>หลาย<wbr>อย่าง <wbr>เช่น <wbr>ซัก<wbr>ผ้า <wbr>รีด<wbr>ผ้า <wbr>หุงข้าว <wbr>ทำ<wbr>อาหาร <wbr>ล้าง<wbr>จาน <wbr>ล้าง<wbr>ชาม <wbr>เป็นต้น <wbr>โชค<wbr>ดี<wbr>ที่มี<wbr>เพื่อน<wbr>ร่วม<wbr>หอ<wbr>ที่<wbr>ดี<wbr>หลาย<wbr>คน <wbr>คอย<wbr>ให้<wbr>ความ<wbr>ช่วยเหลือ <wbr>และ<wbr>แนะนำ<wbr>สั่งสอน<wbr>อยู่เสมอ
<p>การเรียน<wbr>ของ<wbr>ศาสตราจารย์<wbr>ปวิณ  <wbr>ปุณศรี <wbr>ที่<wbr>มหาวิทยาลัย<wbr>เกษตรศาสตร์<wbr>อยู่<wbr>ใน<wbr>ขั้น<wbr>ดี <wbr>อาจารย์<wbr>ทุก<wbr>คน<wbr>ก็<wbr>ให้<wbr>ความ<wbr>ปราณี<wbr>เพราะ<wbr>ไม่<wbr>เคย<wbr>มี<wbr>ปัญหา<wbr>ใน<wbr>เรื่อง<wbr>การเรียน<wbr>หรือความ<wbr>ประพฤติ  <wbr>ในสมัย<wbr>นั้น <wbr>หลักสูตร<wbr>ปริญญา<wbr>ตรี<wbr>ทาง<wbr>กสิกรรม<wbr>และ<wbr>สัตวบาล<wbr>ใช้<wbr>เวลา<wbr>ศึกษา <wbr>5 <wbr>ปี <wbr>เมื่อ<wbr>เรียน<wbr>จบ<wbr>ชั้น<wbr>ปี<wbr>ที่ <wbr>3 <wbr>ใน <wbr>พ.ศ. <wbr>2495<wbr>ก็ได้<wbr>รับ<wbr>อนุปริญญา<wbr>กสิกรรม<wbr>และ<wbr>สัตวบาล <wbr>และเมื่อ<wbr>ขึ้น<wbr>ชั้น<wbr>ปี<wbr>ที่ <wbr>4 <wbr>ได้<wbr>สอบ<wbr>ชิง<wbr>ทุน <wbr>ก.พ. <wbr>เพื่อ<wbr>ไป<wbr>เรียน<wbr>ต่อ<wbr>ยัง<wbr>ต่างประเทศ <wbr>ซึ่ง<wbr>บังเอิญ<wbr>สอบ<wbr>ได้ <wbr>ทำให้<wbr>ได้<wbr>ไป<wbr>เรียน<wbr>ที่ <wbr>university <wbr>of <wbr>california <wbr>at <wbr>davis <wbr>ใน <wbr>พ.ศ. <wbr>2495
<p>ศาสตราจารย์<wbr>ปวิณ  <wbr>ปุณศรี <wbr>เรียน<wbr>จบ<wbr>ปริญญา<wbr>ตรี<wbr>ใน <wbr>พ.ศ. <wbr>2497 <wbr>ได้<wbr>ปริญญา <wbr>b.s. <wbr>ทาง <wbr>plant <wbr>science <wbr>และได้<wbr>เรียน<wbr>ต่อ<wbr>ใน<wbr>มหาวิทยาลัย<wbr>เดิม<wbr>เพื่อ<wbr>ทำ<wbr>ปริญญา<wbr>โท <wbr>ได้<wbr>รับ<wbr>ปริญญา <wbr>m.s. <wbr>ทาง <wbr>horticulture  <wbr>ใน <wbr>พ.ศ. <wbr>2498 <wbr>เมื่อ<wbr>จบ<wbr>ปริญญา<wbr>โท<wbr>แล้ว <wbr>ทาง<wbr>มหาวิทยาลัย<wbr>เกษตรศาสตร์<wbr>ขอ<wbr>ให้<wbr>กลับ<wbr>มา<wbr>ช่วย<wbr>กัน<wbr>ทำ<wbr>งาน <wbr>เพราะ<wbr>เป็น<wbr>ระยะ<wbr>ที่<wbr>กำลัง<wbr>ขาดแคลน<wbr>อาจารย์ <wbr>จึง<wbr>ได้<wbr>กลับ<wbr>มา<wbr>โดย<wbr>เริ่ม<wbr>ทำ<wbr>งาน<wbr>เป็น<wbr>อาจารย์<wbr>ใน<wbr>ภาค<wbr>วิชา<wbr>พืช<wbr>ศาสตร์<wbr>ใน <wbr>พ.ศ. <wbr>2499 <wbr>มี<wbr>ความเจริญ<wbr>ก้าวหน้า<wbr>ใน<wbr>หน้าที่<wbr>การ<wbr>งาน<wbr>เป็น<wbr>ลำดับ <wbr>จนกระทั่ง<wbr>เกษียณอายุ<wbr>ราชการ<wbr>ใน <wbr>พ.ศ. <wbr>2535 <wbr>รวม<wbr>เวลา<wbr>ที่<wbr>ทำ<wbr>งาน<wbr>ใน<wbr>มหาวิทยาลัย<wbr>เกษตรศาสตร์<wbr>ถึง  <wbr>36  <wbr>ปี <wbr>คือ<wbr>ตลอด<wbr>ทั้ง<wbr>ชีวิต
<p>ตลอด<wbr>ระยะ<wbr>เวลา<wbr>ของ<wbr>การ<wbr>ทำ<wbr>งาน<wbr>นี้ <wbr>ศาสตราจารย์<wbr>ปวิณ  <wbr>ปุณศรี <wbr>เล่า<wbr>ว่า<wbr>มี<wbr>เรื่อง<wbr>บังเอิญ<wbr>เกิดขึ้น<wbr>ใน<wbr>ชีวิต<wbr>หลาย<wbr>เรื่อง <wbr>ทำให้<wbr>แนวทาง<wbr>ชีวิต<wbr>ผันแปร<wbr>ไป <wbr>เช่น <wbr>ใน<wbr>ขั้น<wbr>ต้น<wbr>นั้น <wbr>มี<wbr>ความตั้งใจ<wbr>ที่<wbr>จะ<wbr>กลับ<wbr>ไป<wbr>เรียน<wbr>ต่อ<wbr>ปริญญา<wbr>เอก<wbr>เพื่อให้<wbr>ได้ความ<wbr>รู้<wbr>เพียงพอ<wbr>ที่<wbr>จะทำ<wbr>งาน<wbr>วิจัย<wbr>เพื่อ<wbr>แก้<wbr>ปัญหา<wbr>ทางการ<wbr>เกษตร<wbr>ของ<wbr>ประเทศ<wbr>ไทย<wbr>ให้ได้<wbr>ผล <wbr>แต่<wbr>ก็<wbr>ไม่มี<wbr>โอกาส<wbr>อีก<wbr>เลย <wbr>เพราะ<wbr>ใน <wbr>พ.ศ. <wbr>2510 <wbr>ถูก<wbr>ดึง<wbr>ตัว<wbr>ไป<wbr>เป็นรอง<wbr>คณบดี<wbr>คณะ<wbr>เกษตร <wbr>และ<wbr>ต่อ<wbr>มา<wbr>ได้<wbr>รับ<wbr>การ<wbr>แต่งตั้ง<wbr>ให้<wbr>เป็น<wbr>คณบดี<wbr>คณะ<wbr>เกษตร<wbr>ใน <wbr>พ.ศ. <wbr>2513 <wbr>และ<wbr>อยู่<wbr>ใน<wbr>ตำแหน่ง<wbr>จนถึง <wbr>พ.ศ. <wbr>2517 <wbr>การ<wbr>ทำ<wbr>งาน<wbr>ใน<wbr>ระยะ  <wbr>17  <wbr>ปี<wbr>นี้ <wbr>จึง<wbr>เป็น<wbr>ลัก<wbr>ษ<wbr>ณะ<wbr>ผสม<wbr>ปนเป <wbr>งาน<wbr>วิจัย<wbr>ก็<wbr>อยาก<wbr>ทำ<wbr>เพราะ<wbr>เป็นเรื่อง<wbr>ที่รัก<wbr>ที่<wbr>ชอบ <wbr>แต่<wbr>งาน<wbr>บริหาร<wbr>ก็<wbr>ทิ้ง<wbr>ไป<wbr>ไม่<wbr>ได้<wbr>เพราะ<wbr>ผู้ใหญ่<wbr>ขอร้อง <wbr>เมื่อ<wbr>พ้น<wbr>จาก<wbr>ตำแหน่ง<wbr>คณบดี<wbr>คณะ<wbr>เกษตร<wbr>แล้ว <wbr>ก็<wbr>ยัง<wbr>ต้อง<wbr>รับงาน<wbr>บริหาร<wbr>อีก  <wbr>3  <wbr>เรื่อง <wbr>คือ <wbr>เป็น<wbr>ผู้อำนวยการ<wbr>งาน<wbr>เกษตร<wbr>ที่<wbr>สูง<wbr>ระหว่าง <wbr>พ.ศ. <wbr>2517 <wbr>ถึง <wbr>พ.ศ. <wbr>2534 <wbr>เป็น<wbr>ประธาน<wbr>คณะ<wbr>กรรมการ<wbr>จัดตั้ง<wbr>สถาบัน<wbr>ค้นคว้า<wbr>และ<wbr>พัฒนา<wbr>ระบบ<wbr>เกษตร<wbr>ใน<wbr>เขต<wbr>วิกฤต <wbr>ซึ่ง<wbr>เป็นการ<wbr>ขยาย<wbr>งาน<wbr>เกษตร<wbr>ที่<wbr>สูง<wbr>ใน <wbr>พ.ศ. <wbr>2534 <wbr>ถึง <wbr>พ.ศ. <wbr>2535  <wbr>เป็น<wbr>ผู้<wbr>ประสานงา<wbr>น<wbr>ทั่วไป<wbr>ของ<wbr>โครงการ<wbr>หลวง<wbr>ซึ่ง<wbr>เป็น<wbr>โครงการ<wbr>ส่วนพระองค์<wbr>ของ<wbr>พระบาทสมเด็จ<wbr>พระเจ้าอยู่หัว <wbr>ตั้งแต่ <wbr>พ.ศ. <wbr>2512 <wbr>ถึง <wbr>พ.ศ. <wbr>2535 <wbr>และ<wbr>เป็นรอง<wbr>อธิการบดี<wbr>ฝ่าย<wbr>กิจการ<wbr>พิเศษ<wbr>ใน<wbr>ช่วง <wbr>พ.ศ. <wbr>2529 <wbr>ถึง <wbr>พ.ศ. <wbr>2533 <wbr>ศาสตราจารย์<wbr>ปวิณ  <wbr>ปุณศรี <wbr>กล่าว<wbr>ว่า <wbr>ดูๆ <wbr>ไป<wbr>แล้ว <wbr>ชีวิต<wbr>ส่วนใหญ่<wbr>จะ<wbr>มี<wbr>แต่<wbr>เรื่อง<wbr>บริหาร <wbr>มี<wbr>โอกาส<wbr>ที่<wbr>จะทำ<wbr>งาน<wbr>วิจัย<wbr>น้อย<wbr>เหลือเกิน
<br><img width=96% src='image/p327.jpg'>
<br><img width=96% src='image/p328.jpg'>
<p>อย่างไรก็ตาม <wbr>ศาสตราจารย์<wbr>ปวิณ  <wbr>ปุณศรี <wbr>เล่า<wbr>ต่อ<wbr>ไป<wbr>ว่า <wbr>งาน<wbr>วิจัย<wbr>ก็มี<wbr>มา<wbr>โดย<wbr>บังเอิญ<wbr>อีก <wbr>กล่าว<wbr>คือ <wbr>เมื่อ<wbr>กลับ<wbr>จาก<wbr>สหรัฐ<wbr>อเมริกา <wbr>มา<wbr>รับราชการ<wbr>ที่<wbr>มหาวิทยาลัย<wbr>เกษตรศาสตร์<wbr>ใน <wbr>พ.ศ. <wbr>2499 <wbr>นั้น <a href="p416.html"><wbr>หลวงสมานวนกิจ</a> <wbr>คณบดี<wbr>คณะ<wbr>กสิกรรม<wbr>และ<wbr>สัตวบาล<wbr>ในสมัย<wbr>นั้น <wbr>กำลัง<wbr>สนใจ<wbr>ทำ<wbr>การ<wbr>ทดลอง<wbr>ปลูก<wbr>องุ่น<wbr>อยู่ <wbr>เมื่อ<wbr>ท่าน<wbr>เห็น<wbr>ว่า<wbr>ได้<wbr>เล่าเรียน<wbr>ทาง<wbr>เรื่อง<wbr>ไม้<wbr>ผล<wbr>เขต<wbr>หนาว<wbr>มา<wbr>โดยตรง <wbr>จึง<wbr>มอบ<wbr>ให้<wbr>ทำ<wbr>งาน<wbr>วิจัย<wbr>เรื่อง<wbr>องุ่น<wbr>ต่อ <wbr>ใน<wbr>ระยะ<wbr>นั้น <wbr>ประเทศ<wbr>ไทย<wbr>ยัง<wbr>ปลูก<wbr>องุ่น<wbr>เป็นการ<wbr>ค้า<wbr>ไม่<wbr>ได้ <wbr>มี<wbr>เพียง<wbr>การ<wbr>ปลูก<wbr>เล่นๆ <wbr>ใน<wbr>บ้าน<wbr>เท่านั้น <wbr>และ<wbr>ผล<wbr>ที่<wbr>ออก<wbr>มา<wbr>ก็จะ<wbr>เปรี้ยว <wbr>เมื่อ<wbr>มา<wbr>ทำ<wbr>การ<wbr>วิจัย<wbr>เรื่อง<wbr>องุ่น<wbr>แบบ<wbr>เอาจริงเอาจัง <wbr>ทุก<wbr>คน<wbr>ก็<wbr>นึก<wbr>ว่า<wbr>บ้า <wbr>ไม่มี<wbr>ใคร<wbr>เชื่อ<wbr>ว่า<wbr>จะทำ<wbr>ได้<wbr>สำเร็จ <wbr>เพราะ<wbr>เป็นที่<wbr>เชื่อ<wbr>กัน<wbr>ว่า<wbr>องุ่น<wbr>เป็น<wbr>พืช<wbr>เมือง<wbr>หนาว  <wbr>คงจะ<wbr>ไม่<wbr>สามารถ<wbr>ปลูก<wbr>ใน<wbr>ประเทศ<wbr>ไทย<wbr>ซึ่ง<wbr>เป็น<wbr>เมือง<wbr>ร้อน<wbr>ได้ <wbr>ศาสตราจารย์<wbr>ปวิณ  <wbr>ปุณศรี <wbr>ได้<wbr>สั่ง<wbr>พันธุ์<wbr>องุ่น<wbr>จาก<wbr>ประเทศ<wbr>ต่างๆ <wbr>เข้า<wbr>มา<wbr>มากมาย<wbr>หลาย<wbr>พันธุ์<wbr>เพื่อ<wbr>ทดสอบ <wbr>และ<wbr>เริ่ม<wbr>วางแผนการ<wbr>ทดลอง<wbr>อย่าง<wbr>เป็น<wbr>ระบบ<wbr>ใน<wbr>ทุกๆ <wbr>เรื่อง<wbr>ที่เกี่ยวข้อง<wbr>กับ<wbr>การ<wbr>เจริญ<wbr>เติบโต<wbr>ของ<wbr>องุ่น <wbr>โรค<wbr>และ<wbr>แมลง<wbr>ที่<wbr>เป็น<wbr>ศัตรู <wbr>การ<wbr>เกิด<wbr>ดอก <wbr>การ<wbr>ติด<wbr>ผล <wbr>ตลอด<wbr>จน<wbr>การ<wbr>ขยาย<wbr>พันธุ์ <wbr>โดย<wbr>มี<wbr>นิสิต<wbr>หลาย<wbr>คน<wbr>เป็น<wbr>ผู้ช่วย <wbr>โดย<wbr>แบ่ง<wbr>การ<wbr>ทดลอง<wbr>ใน<wbr>เรื่อง<wbr>ต่างๆ <wbr>เป็น<wbr>วิทยานิพนธ์ <wbr>ทำให้<wbr>งาน<wbr>วิจัย<wbr>ใน<wbr>เรื่อง<wbr>องุ่น<wbr>นี้<wbr>ก้าวหน้า<wbr>ไป<wbr>อย่าง<wbr>รวดเร็ว <wbr>ประกอบ<wbr>กับ<wbr>ได้<wbr>รับ<wbr>การ<wbr>สนับสนุน<wbr>อย่าง<wbr>เต็มที่<wbr>จาก<wbr>คณบดี <wbr>และ<wbr>หัวหน้า<wbr>ภาค<wbr>วิชา <wbr>(<a href="p527.html">อาจารย์<wbr>อัญเชิญ  <wbr>ชมภูโพธิ์</a>) <wbr>จึง<wbr>ทำให้<wbr>ทำ<wbr>งาน<wbr>วิจัย<wbr>ได้<wbr>อย่าง<wbr>คล่องตัว <wbr>ไม่มี<wbr>ปัญหา<wbr>ติดขัด<wbr>แต่<wbr>อย่าง<wbr>ใด<wbr>ทั้งสิ้น
<div class=kbox>
<p>เมื่อ<wbr>ทำ<wbr>งาน<wbr>วิจัย<wbr>เรื่อง<wbr>องุ่น<wbr>มา<wbr>ได้<wbr>ประมาณ <wbr>7 <wbr>ปี <wbr>ศาสตราจารย์<wbr>ปวิณ  <wbr>ปุณศรี  <wbr>ได้<wbr>สรุป<wbr>ผลงาน<wbr>ไว้<wbr>ใน<wbr>บทความ<wbr>เรื่อง  <i><wbr>องุ่น : <wbr>พืช<wbr>สวน<wbr>ชนิด<wbr>ใหม่<wbr>ของ<wbr>เรา</i>  <wbr>(วารสาร<wbr>พืช<wbr>สวน<wbr>ปี<wbr>ที่ <wbr>1 <wbr>ฉบับ<wbr>ที่ <wbr>1 <wbr>พ.ศ. <wbr>2507) <wbr>มี<wbr>สาระ<wbr>สำคัญ <wbr>ดังนี้
<p><i>เมื่อ<wbr>ข้าพเจ้า<wbr>จับ<wbr>งาน<wbr>ทดลอง<wbr>เรื่องนี้<wbr>ได้<wbr>ไม่<wbr>นาน <wbr>ก็<wbr>ป<wbr>ราก<wbr>ฎ<wbr>ว่า<wbr>มี<wbr>การ<wbr>ตื่นตัว<wbr>กัน<wbr>ขึ้น<wbr>อย่าง<wbr>มาก<wbr>ใน<wbr>กลุ่ม<wbr>เอกชน<wbr>ที่<wbr>สนใจ<wbr>การ<wbr>ปลูก<wbr>องุ่น <wbr>ได้<wbr>มี<wbr>ผู้<wbr>ปลูก<wbr>องุ่น<wbr>ได้<wbr>ผล<wbr>ดียิ่ง<wbr>หลาย<wbr>ราย <wbr>เช่น <wbr>คุณ<wbr>สมพงษ์  <wbr>ตัณ<wbr>ฑ<wbr>เศรษฐี <wbr>คุณ<wbr>กำแหง  <wbr>ทวี<wbr>สิน <wbr>และ<wbr>คุณ<wbr>เชียด  <wbr>อภัยวงศ์ <wbr>เป็นต้น <wbr>โดยเฉพาะ<wbr>อย่าง<wbr>ยิ่ง<wbr>ของ<wbr>คุณ<wbr>สมพงษ์  <wbr>ตัณ<wbr>ฑ<wbr>เศรษฐี   <wbr>นั้น<wbr>ได้<wbr>รับ<wbr>ความ<wbr>สนใจ<wbr>เป็น<wbr>พิเศษ <wbr>เนื่องจาก<wbr>องุ่น<wbr>ที่<wbr>ปลูก<wbr>ออก<wbr>ผล<wbr>ดก<wbr>มาก<wbr>จริงๆ <wbr>และ<wbr>ผล<wbr>ใหญ่<wbr>รส<wbr>ดี <wbr>เป็น<wbr>องุ่น<wbr>พันธุ์ <wbr>cardinal  <wbr>ซึ่ง <wbr>คุณ<wbr>สมพงษ์  <wbr>ตัณ<wbr>ฑ<wbr>เศรษฐี <wbr>สั่ง<wbr>มา<wbr>จาก<wbr>แค<wbr>ลิ<wbr>ฟอร์<wbr>เนีย <wbr>คุณ<wbr>สมพงษ์  <wbr>ตัณ<wbr>ฑ<wbr>เศรษฐี <wbr>ได้<wbr>ออก<wbr>รายการ<wbr>โทรทัศน์<wbr>ใน<wbr>เรื่องนี้<wbr>ด้วย <wbr>จึง<wbr>ยิ่ง<wbr>ทำให้<wbr>ประชาชน<wbr>เกิด<wbr>ความ<wbr>สนใจ<wbr>มาก<wbr>ขึ้น <wbr>อย่างไรก็ตาม<wbr>การ<wbr>ปลูก<wbr>องุ่น<wbr>ภายใน<wbr>บ้าน<wbr>กับ<wbr>การ<wbr>ปลูก<wbr>องุ่น<wbr>เป็น<wbr>สวนใหญ่<wbr>แบบ<wbr>การ<wbr>ค้า<wbr>นั้น<wbr>ย่อม<wbr>แตกต่าง<wbr>กันมา<wbr>ก <wbr>ใน<wbr>ขณะ<wbr>นั้น<wbr>ข้าพเจ้า<wbr>จึง<wbr>ยัง<wbr>ไม่<wbr>อาจ<wbr>ส่งเสริม<wbr>การ<wbr>ปลูก<wbr>องุ่น<wbr>ให้<wbr>ถึง<wbr>ประชาชน<wbr>ได้ <wbr>แต่<wbr>ถึง<wbr>กระนั้น<wbr>การ<wbr>เห็น<wbr>ผล<wbr>จาก<wbr>ผู้<wbr>ปลูก<wbr>เป็นงาน<wbr>อดิเรก<wbr>เช่น<wbr>นี้<wbr>ก็ได้<wbr>ทำให้<wbr>มอง<wbr>เห็น<wbr>ความ<wbr>สำเร็จ<wbr>ยิ่ง<wbr>ขึ้น <wbr>ใน<wbr>ระยะ<wbr>ต่อ<wbr>มา<wbr>ความ<wbr>สนใจ<wbr>ของ<wbr>ประชาชน<wbr>ได้<wbr>ขยาย<wbr>ตัว<wbr>กว้าง<wbr>ขวาง<wbr>ออกไป<wbr>มากยิ่ง<wbr>ขึ้น <wbr>มี<wbr>ผู้<wbr>กล้า<wbr>ลงทุน<wbr>ทำ<wbr>สวน<wbr>องุ่น<wbr>ขึ้น<wbr>หลาย<wbr>ราย <wbr>ทั้งๆ <wbr>ที่<wbr>ยัง<wbr>ไม่มี<wbr>ความ<wbr>แน่ใจ<wbr>ว่า<wbr>จะ<wbr>ได้<wbr>ผลอ<wbr>ย่าง<wbr>ไร <wbr>บาง<wbr>แห่ง<wbr>ก็<wbr>เริ่ม<wbr>จาก<wbr>สวน<wbr>เล็กๆ <wbr>ก่อน <wbr>และ<wbr>บ้าง<wbr>ก็<wbr>ทำเป็น<wbr>สวนใหญ่<wbr>เลย<wbr>ทีเดียว <wbr>ประชาชน<wbr>กลุ่ม<wbr>หนึ่ง<wbr>ที่<wbr>รู้สึก<wbr>ว่า<wbr>เอาจริงเอาจัง<wbr>มาก<wbr>ก็<wbr>คือ<wbr>ชาว<wbr>สวน<wbr>แถบ<wbr>สามพราน <wbr>นครปฐม <wbr>ชาว<wbr>สวน<wbr>พวก<wbr>นี้<wbr>เดิม<wbr>ปลูก<wbr>พุทรา<wbr>กัน<wbr>เป็น<wbr>ส่วนใหญ่ <wbr>ต่อ<wbr>มา<wbr>พุทรา<wbr>ล้นตลาด <wbr>ราคา<wbr>ต่ำ<wbr>มาก<wbr>จึง<wbr>ได้<wbr>มอง<wbr>หา<wbr>พืช<wbr>อื่น<wbr>ที่<wbr>จะ<wbr>ปลูก<wbr>แทน <wbr>และได้<wbr>ยอม<wbr>เสี่ยง<wbr>ทำ<wbr>การ<wbr>ปลูก<wbr>องุ่น<wbr>กัน<wbr>เป็น<wbr>จำนวน<wbr>มาก <wbr>มี<wbr>อยู่<wbr>หลาย<wbr>ราย<wbr>ที่<wbr>ปลูก<wbr>ได้<wbr>งาม<wbr>มาก <wbr>และ<wbr>ออก<wbr>ผล<wbr>ดี<wbr>ทำ<wbr>เงิน<wbr>ทำ<wbr>ทอง<wbr>ให้<wbr>เจ้าของ<wbr>อย่าง<wbr>น่า<wbr>ตื่น<wbr>ใจ <wbr>เป็น<wbr>ผล<wbr>ให้<wbr>ชาว<wbr>สวน<wbr>แถบ<wbr>นั้น<wbr>แตกตื่น<wbr>และ<wbr>ทำตา<wbr>ม<wbr>กัน<wbr>ยกใหญ่
<p>จาก<wbr>ผลงาน<wbr>ที่<wbr>ได้<wbr>รับ<wbr>ตั้งแต่<wbr>เริ่มต้น<wbr>จนถึง<wbr>ปัจจุบัน <wbr>พอ<wbr>จะ<wbr>สรุป<wbr>สาระ<wbr>สำคัญ<wbr>ได้<wbr>เป็น<wbr>ข้อๆ <wbr>ดังนี้
<p>1.  <wbr>องุ่น<wbr>หลาย<wbr>พันธุ์<wbr>สามารถ<wbr>ปลูก<wbr>ให้ออก<wbr>ผล<wbr>ได้ดี<wbr>ใน<wbr>ประเทศ<wbr>ไทย <wbr>เพื่อ<wbr>ประโยชน์<wbr>สำหรับ<wbr>ใช้<wbr>รับประทาน<wbr>ผล<wbr>สด
<p>2.  <wbr>องุ่น<wbr>ทุก<wbr>พันธุ์<wbr>ให้<wbr>ผล<wbr>ที่มี<wbr>คุณภาพ<wbr>ตรง<wbr>ต่อ<wbr>พันธุ์ <wbr>ปัญหา<wbr>เรื่อง<wbr>องุ่น<wbr>ที่<wbr>ปลูก<wbr>ในเมือง<wbr>ไทย<wbr>มีรสเปรี้ยว<wbr>นั้น<wbr>เป็นอัน<wbr>หมด<wbr>ไป
<p>3.  <wbr>องุ่น<wbr>ที่<wbr>ปลูก<wbr>ในประเทศไทยมี<wbr>ศัตรู<wbr>ที่<wbr>ร้ายแรง<wbr>มากมาย <wbr>ต้องการ<wbr>การดู<wbr>แล<wbr>อย่าง<wbr>สม่ำเสมอ<wbr>และ<wbr>ทั่วถึง <wbr>ซึ่ง<wbr>ถ้า<wbr>หาก<wbr>ปฏิบัติ<wbr>ได้ดี<wbr>ก็จะ<wbr>ทำให้<wbr>สามารถ<wbr>ควบคุม<wbr>ปัญหา<wbr>เรื่องนี้<wbr>ได้<wbr>โดย<wbr>ไม่<wbr>ต้อง<wbr>เสีย<wbr>ค่า<wbr>ใช้<wbr>จ่าย<wbr>มาก<wbr>นัก <wbr>และ<wbr>ไม่<wbr>เกิน<wbr>ความ<wbr>สามารถ
<p>4.  <wbr>องุ่น<wbr>หลาย<wbr>พันธุ์<wbr>ให้<wbr>ผล<wbr>เร็ว<wbr>กว่า<wbr>ที่<wbr>ปลูก<wbr>ใน<wbr>ต่างประเทศ<wbr>มาก <wbr>เนื่องจาก<wbr>ต้น<wbr>เจริญ<wbr>เติบโต<wbr>รวดเร็ว<wbr>กว่า
<p>5.  <wbr>องุ่น<wbr>ที่<wbr>ปลูก<wbr>ใน<wbr>ประเทศ<wbr>ไทย <wbr>ให้<wbr>ผล<wbr>ไม่<wbr>ดก<wbr>เท่า<wbr>ของ<wbr>ต่างประเทศ <wbr>ใน<wbr>การ<wbr>ออก<wbr>ผล<wbr>ครั้ง<wbr>หนึ่งๆ <wbr>แต่<wbr>เนื่องจาก<wbr>สามารถ<wbr>ออก<wbr>ผล<wbr>ได้<wbr>ตลอด<wbr>ปี <wbr>จึง<wbr>ทำให้<wbr>ผล<wbr>ผลิต<wbr>ต่อ<wbr>ต้น<wbr>ต่อ<wbr>ปี<wbr>สูง<wbr>ไม่<wbr>แพ้<wbr>ของ<wbr>ต่างประเทศ
<p>จาก<wbr>ผล<wbr>สรุป<wbr>ทั้ง  <wbr>5  <wbr>ข้อ<wbr>นี้ <wbr>ทำให้มี<wbr>ความ<wbr>แน่ใจ<wbr>ว่า<wbr>องุ่น<wbr>จะเป็น<wbr>พืช<wbr>สวน<wbr>ชนิด<wbr>ใหม่<wbr>ที่มี<wbr>ความ<wbr>สำคัญ<wbr>ทาง<wbr>เศรษฐกิจ<wbr>อีกอย่าง<wbr>หนึ่ง<wbr>ของ<wbr>ประเทศ<wbr>ไทย
</i><br><img align=middle width=25% src='image/p329.jpg'>
</div>
<p>ศาสตราจารย์<wbr>ปวิณ  <wbr>ปุณศรี <wbr>เล่า<wbr>ต่อ<wbr>ไป<wbr>ว่า <wbr>งาน<wbr>วิจัย<wbr>ที่<wbr>สำคัญ<wbr>อีก<wbr>เรื่อง<wbr>หนึ่ง<wbr>ที่มี<wbr>ส่วน<wbr>เกี่ยวข้อง<wbr>ก็<wbr>เกิดขึ้น<wbr>โดย<wbr>ความ<wbr>บังเอิญ<wbr>เช่น<wbr>กัน <wbr>นั่น<wbr>ก็<wbr>คือ <wbr>โครงการ<wbr>วิจัย<wbr>เรื่อง<wbr>ไม้<wbr>ผล<wbr>เขต<wbr>หนาว <wbr>ซึ่ง<wbr>ต่อ<wbr>มา<wbr>ได้<wbr>ขยาย<wbr>งาน<wbr>ออกไป<wbr>เป็น  <i><wbr>งาน<wbr>เกษตร<wbr>ที่<wbr>สูง</i>  <wbr>เรื่อง<wbr>เกิดขึ้น<wbr>โดย<wbr>ใน <wbr>พ.ศ. <wbr>2506 <wbr>คณะ<wbr>วนศาสตร์ <wbr>มหาวิทยาลัย<wbr>เกษตรศาสตร์<wbr>ได้<wbr>ริเริ่ม<wbr>โครงการ<wbr>วิจัย<wbr>เกี่ยวกับ<wbr>การ<wbr>จัด<wbr>ลุ่มน้ำ<wbr>ขึ้น<wbr>เป็น<wbr>ครั้งแรก<wbr>ใน<wbr>ประเทศ<wbr>ไทย <wbr>โดย<wbr>มี<a href="p270.html"><wbr>ศาสตราจารย์<wbr>เทียม  <wbr>คมกฤส</a> <wbr>คณบดี <wbr>เป็น<wbr>ประธาน<wbr>โครงการ <wbr>โครงการ<wbr>นี้<wbr>ใช้<wbr>พื้นที่<wbr>ห้วย<wbr>คอก<wbr>ม้า<wbr>ที่<wbr>ดอย<wbr>ปุย <wbr>จังหวัด<wbr>เชียงใหม่<wbr>เป็น<wbr>พื้นที่<wbr>ดำเนิน<wbr>การ <wbr>เมื่อ<wbr>มา<wbr>ถึง <wbr>พ.ศ. <wbr>2508 <a href="p270.html"><wbr>ศาสตราจารย์<wbr>เทียม  <wbr>คมกฤส</a> <wbr>ต้องการ<wbr>นัก<wbr>วิจัย<wbr>ทาง<wbr>ด้าน<wbr>การ<wbr>เกษตร<wbr>เข้าไป<wbr>ร่วม <wbr>โดยเฉพาะ<wbr>อย่าง<wbr>ยิ่ง<wbr>ทาง<wbr>ด้าน<wbr>การ<wbr>ปลูก<wbr>ต้นไม้<wbr>ผล <wbr>เนื่องจาก<wbr>การ<wbr>จัด<wbr>ลุ่มน้ำ<wbr>นั้น <wbr>ย่อม<wbr>มี<wbr>ประชาชน<wbr>ใน<wbr>พื้นที่<wbr>หรือ<wbr>ชาว<wbr>เขา<wbr>ที่เกี่ยวข้อง<wbr>อยู่<wbr>ด้วย <wbr>และ<wbr>จำเป็น<wbr>จะ<wbr>ต้อง<wbr>แนะนำ<wbr>ให้<wbr>เขา<wbr>มี<wbr>อาชีพ<wbr>เป็นหลักเป็นแหล่ง <wbr>ไม่<wbr>เร่ร่อน<wbr>หัก<wbr>ร้าง<wbr>ถาง<wbr>ป่า<wbr>ไป<wbr>ตามใจ<wbr>ชอบ<wbr>อย่าง<wbr>ที่<wbr>เป็นอยู่ <wbr>ถ้า<wbr>ชาว<wbr>เขา<wbr>สามารถ<wbr>มี<wbr>รายได้<wbr>จาก<wbr>การ<wbr>ทำ<wbr>สวน<wbr>ผลไม้<wbr>อยู่<wbr>กับ<wbr>ที่<wbr>อย่าง<wbr>ถาวร<wbr>ได้ <wbr>ก็จะ<wbr>เป็นประโยชน์<wbr>มาก
<p>ศาสตราจารย์<wbr>ปวิณ  <wbr>ปุณศรี <wbr>กล่าว<wbr>ว่า <wbr>เมื่อ<wbr>ได้<wbr>รับ<wbr>เชิญ<wbr>จาก <a href="p270.html"><wbr>ศาสตราจารย์<wbr>เทียม  <wbr>คมกฤส</a> <wbr>ให้<wbr>เข้าไป<wbr>ร่วม<wbr>โครงการ<wbr>นี้<wbr>นั้น <wbr>ก็<wbr>รู้สึก<wbr>ดีใจ<wbr>มาก <wbr>เพราะ<wbr>จะ<wbr>ได้<wbr>ใช้<wbr>วิชา<wbr>ไม้<wbr>ผล<wbr>เขต<wbr>หนาว<wbr>ที่<wbr>เรียน<wbr>มา<wbr>ได้<wbr>โดยตรง <wbr>อย่างไรก็ตาม <wbr>โครงการ<wbr>วิจัย<wbr>ดัง<wbr>กล่าว <wbr>มี<wbr>ปัญหา<wbr>ทาง<wbr>ด้าน<wbr>งบประมาณ<wbr>เป็น<wbr>อย่าง<wbr>ยิ่ง <wbr>เพราะ<wbr>รัฐบาล<wbr>ในสมัย<wbr>นั้น<wbr>ยัง<wbr>ไม่<wbr>เห็น<wbr>ความ<wbr>สำคัญ<wbr>ของ<wbr>การ<wbr>จัดการ<wbr>ลุ่มน้ำ <wbr>ทำให้<wbr>โครงการ<wbr>เกือบ<wbr>ต้อง<wbr>ล้มเลิก<wbr>ไป<wbr>เป็น<wbr>หลาย<wbr>ครั้ง <wbr>จนกระทั่ง<wbr>ความ<wbr>ทราบ<wbr>ไป<wbr>ถึง<wbr>พระ<wbr>เนตร<wbr>พระ<wbr>กรรณ<wbr>ของ<wbr>พระบาทสมเด็จ<wbr>พระเจ้าอยู่หัวฯ <wbr>เนื่องจาก<wbr>การ<wbr>ที่<wbr>ทรง<wbr>มี<wbr>วิสัยทัศน์<wbr>กว้าง<wbr>ไกล<wbr>เป็น<wbr>อย่าง<wbr>ยิ่ง <wbr>จึง<wbr>ได้<wbr>ทรง<wbr>พระ<wbr>กรุณา<wbr>โปรดเกล้าฯ <wbr>พระราชทาน<wbr>ความ<wbr>ช่วยเหลือ<wbr>แก่<wbr>โครงการ<wbr>ด้วย<wbr>พระ<wbr>ราช<wbr>ทรัพย์<wbr>ส่วนพระองค์ <wbr>และ<wbr>เพื่อให้<wbr>โครงการ<wbr>วิจัย<wbr>ใน<wbr>เรื่องนี้<wbr>ดำเนิน<wbr>การ<wbr>ไป<wbr>ได้<wbr>อย่าง<wbr>ตลอดรอดฝั่ง <wbr>ก็ได้<wbr>ทรง<wbr>ก่อตั้ง<wbr>โครงการ<wbr>ส่วนพระองค์<wbr>ขึ้น<wbr>มา<wbr>ช่วย<wbr>ดำเนิน<wbr>การ<wbr>ใน<wbr>เรื่องนี้<wbr>ด้วย<wbr>ใน <wbr>พ.ศ. <wbr>2512 <wbr>โครงการ<wbr>นี้<wbr>มีชื่อ<wbr>ว่า <i><wbr>โครงการ<wbr>พระบรม<wbr>ราชานุเคราะห์<wbr>ชาว<wbr>เขา</i>  <wbr>ซึ่ง<wbr>ได้<wbr>มี<wbr>การ<wbr>เปลี่ยน<wbr>ชื่อ<wbr>อีก<wbr>หลาย<wbr>ครั้ง<wbr>ตาม<wbr>ความ<wbr>เหมาะสม <wbr>จนกระทั่ง<wbr>เป็น  <i><wbr>มูลนิธิ<wbr>โครงการ<wbr>หลวง</i>  <wbr>เช่น<wbr>ในปัจจุบัน<wbr>นี้
<p>ใน<wbr>ส่วน<wbr>งาน<wbr>วิจัย<wbr>ของ <wbr>ศาสตราจารย์<wbr>ปวิณ  <wbr>ปุณศรี <wbr>นั้น <wbr>ได้<wbr>นำ<wbr>พันธุ์<wbr>ไม้<wbr>ผล<wbr>เขต<wbr>หนาว<wbr>จาก<wbr>ต่างประเทศ<wbr>เข้า<wbr>มา<wbr>ทดสอบ<wbr>มากมาย<wbr>หลาย<wbr>พันธุ์ <wbr>เมื่อ<wbr>มา<wbr>ถึง <wbr>พ.ศ. <wbr>2525 <wbr>จึง<wbr>สามารถ<wbr>สรุป<wbr>ได้<wbr>ว่า <wbr>มี<wbr>ไม้<wbr>ผล<wbr>เขต<wbr>หนาว<wbr>หลาย<wbr>ชนิด<wbr>ปลูก<wbr>เป็นการ<wbr>ค้า<wbr>ได้<wbr>บน<wbr>ที่<wbr>สูง<wbr>ของ<wbr>ประเทศ<wbr>ไทย <wbr>เช่น <wbr>บ๊วย <wbr>ท้อ <wbr>พ<wbr>ลัม <wbr>สาลี่ <wbr>และ<wbr>พลับ <wbr>เป็นต้น <wbr>ต้นไม้<wbr>ผล<wbr>ดัง<wbr>กล่าว<wbr>นี้<wbr>สามารถ<wbr>ให้<wbr>ผล<wbr>ผลิต<wbr>ที่มี<wbr>คุณภาพ<wbr>ใน<wbr>ปริมาณ<wbr>มาก<wbr>เป็นที่<wbr>น่า<wbr>พอใจ <wbr>และ<wbr>ใน<wbr>ระหว่าง<wbr>ที่ทำการ<wbr>วิจัย<wbr>อยู่<wbr>นี้ <wbr>ผล<wbr>ของ<wbr>การ<wbr>วิจัย<wbr>ก็ได้<wbr>ถูก<wbr>ส่งเสริม<wbr>เผยแพร่<wbr>ไป<wbr>ยัง<wbr>ชาว<wbr>เขา<wbr>อย่าง<wbr>กว้าง<wbr>ขวาง <wbr>จน<wbr>พอ<wbr>จะ<wbr>กล่าว<wbr>ได้<wbr>ว่า <wbr>ไม้<wbr>ผล<wbr>เขต<wbr>หนาว<wbr>หลาย<wbr>ชนิด<wbr>ที่<wbr>กล่าว<wbr>มา<wbr>แล้ว<wbr>ได้<wbr>กลาย<wbr>เป็น<wbr>ไม้<wbr>ผล<wbr>ที่<wbr>คุ้นเคย<wbr>และ<wbr>มี<wbr>ปลูก<wbr>กัน<wbr>ทั่วไป<wbr>ใน<wbr>ที่<wbr>สูง<wbr>ของ<wbr>ประเทศ<wbr>อย่าง<wbr>ที่<wbr>ไม่<wbr>เป็น<wbr>ของ<wbr>แปลก<wbr>อีก<wbr>ต่อ<wbr>ไป
<p>ใน<wbr>เรื่องของ<wbr>การเรียน<wbr>การ<wbr>สอน<wbr>นั้น <wbr>ก็มี<wbr>เรื่องของ<wbr>ความ<wbr>บังเอิญ<wbr>เข้า<wbr>มา<wbr>เกี่ยวข้อง<wbr>เช่น<wbr>เคย <wbr>คือ<wbr>เมื่อ <wbr>ศาสตราจารย์<wbr>ปวิณ  <wbr>ปุณศรี <wbr>เข้า<wbr>มา<wbr>รับราชการ<wbr>ใน<wbr>มหาวิทยาลัย<wbr>เกษตรศาสตร์<wbr>ใน <wbr>พ.ศ. <wbr>2499 <wbr>นั้น <wbr>คณะ<wbr>กสิกรรม<wbr>และ<wbr>สัตวบาล <wbr>(คณะ<wbr>เกษตร<wbr>ในสมัย<wbr>นี้) <wbr>ที่<wbr>สังกัด<wbr>อยู่<wbr>มี<wbr>ภาค<wbr>วิชา<wbr>น้อย<wbr>มาก <wbr>และ<wbr>ยัง<wbr>ไม่มี<wbr>ภาค<wbr>วิชา<wbr>ที่<wbr>รับผิดชอบ<wbr>ใน<wbr>เรื่อง<wbr>พืช<wbr>สวน<wbr>โดยตรง <wbr>ศาสตราจารย์<wbr>ปวิณ  <wbr>ปุณศรี  <wbr>เป็น<wbr>ผู้<wbr>หนึ่ง<wbr>ใน<wbr>อาจารย์<wbr>คณะ<wbr>แรก<wbr>ที่<wbr>ได้<wbr>ก่อตั้ง<wbr>ภาค<wbr>วิชา<wbr>พืช<wbr>สวน<wbr>ขึ้น <wbr>และได้<wbr>รับผิดชอบ<wbr>ใน<wbr>การ<wbr>สอน<wbr>และ<wbr>การ<wbr>ทำ<wbr>วิทยานิพนธ์<wbr>ของ<wbr>นิสิต<wbr>อย่าง<wbr>มากมาย <wbr>เนื่องจาก<wbr>ใน<wbr>ขณะ<wbr>นั้น<wbr>มี<wbr>อาจารย์<wbr>อยู่<wbr>น้อย<wbr>คน <wbr>และ<wbr>มี<wbr>นิสิต<wbr>สนใจ<wbr>เข้า<wbr>เรียน<wbr>ใน<wbr>ภาค<wbr>วิชา<wbr>พืช<wbr>สวน<wbr>เป็น<wbr>จำนวน<wbr>มาก <wbr>ศาสตราจารย์<wbr>ปวิณ  <wbr>ปุณศรี <wbr>ได้<wbr>เปิด<wbr>สอน<wbr>วิชา<wbr>ใหม่ๆ <wbr>ขึ้น<wbr>หลาย<wbr>วิชา <wbr>เช่น <wbr>วิชา<wbr>หลักการ<wbr>ของ<wbr>พืช<wbr>สวน <wbr>หลักการ<wbr>ของ<wbr>ไม้<wbr>ผล <wbr>การ<wbr>ปลูก<wbr>องุ่น <wbr>การ<wbr>ปลูก<wbr>ไม้<wbr>ผล<wbr>เขต<wbr>หนาว <wbr>และ<wbr>วิชา<wbr>ฮอร์โมน<wbr>กับ<wbr>พืช<wbr>สวน <wbr>เป็นต้น
<img align=right width=40% src='image/p331.jpg'>
<p>ตลอด<wbr>ระยะ<wbr>เวลา<wbr>ของ<wbr>การ<wbr>ทำ<wbr>งาน<wbr>ใน<wbr>มหาวิทยาลัย<wbr>เกษตรศาสตร์ <wbr>ซึ่ง<wbr>เป็นงาน<wbr>ทั้ง<wbr>ชีวิต<wbr>นั้น <wbr>ศาสตราจารย์<wbr>ปวิณ  <wbr>ปุณศรี <wbr>กล่าว<wbr>ว่า <wbr>นอกจาก<wbr>ความ<wbr>บังเอิญ<wbr>ที่<wbr>ทำให้<wbr>ได้<wbr>ทำ<wbr>งาน<wbr>ที่<wbr>นำ<wbr>ไป<wbr>สู่<wbr>ความ<wbr>สำเร็จ<wbr>พอสมควร<wbr>แล้ว <wbr>ก็<wbr>ยัง<wbr>ได้<wbr>พบ<wbr>แต่<wbr>เพื่อน<wbr>ร่วม<wbr>งาน<wbr>ที่<wbr>ดี <wbr>มี<wbr>เจ้านาย<wbr>และ<wbr>ลูกน้อง<wbr>ที่<wbr>ดี <wbr>การ<wbr>ทำ<wbr>งาน<wbr>จึง<wbr>สนุก <wbr>ทุก<wbr>คน<wbr>มี<wbr>ความ<wbr>สามัคคี<wbr>กัน<wbr>เป็น<wbr>อย่าง<wbr>ดี <wbr>อย่าง<wbr>เช่น<wbr>เมื่อ<wbr>ไปช่วย<wbr>กัน<wbr>ทำ<wbr>งาน<wbr>บน<wbr>ดอย<wbr>ซึ่ง<wbr>ลำบาก<wbr>มาก <wbr>ทุก<wbr>คน<wbr>ก็<wbr>ไม่มี<wbr>ใคร<wbr>เคย<wbr>บ่น<wbr>หรือ<wbr>ท้อถอย <wbr>ต่าง<wbr>ก็<wbr>ทำ<wbr>งาน<wbr>กัน<wbr>อย่าง<wbr>เต็ม<wbr>ความ<wbr>สามารถ <wbr>ใน<wbr>ภาค<wbr>วิชา<wbr>พืช<wbr>สวน<wbr>ก็มี<wbr>อาจารย์<wbr>ที่<wbr>กลมเกลียว<wbr>กัน<wbr>ดี <wbr>มี<wbr>ความ<wbr>ใกล้<wbr>ชิด<wbr>สนิทสนม<wbr>เป็นกันเอง<wbr>กับ<wbr>ลูกศิษย์ <wbr>เป็น<wbr>ระยะ<wbr>ที่<wbr>ภาค<wbr>วิชา<wbr>พืช<wbr>สวน<wbr>มีผล<wbr>งาน<wbr>ที่<wbr>น่า<wbr>ชื่นชม<wbr>มาก <wbr>ศาสตราจารย์<wbr>ปวิณ  <wbr>ปุณศรี <wbr>แสดง<wbr>ความเห็น<wbr>ว่า<wbr>เรื่อง<wbr>ความ<wbr>สามัคคี<wbr>ใน<wbr>ระดับ<wbr>ภาค<wbr>วิชา<wbr>นี้<wbr>เป็นเรื่อง<wbr>สำคัญ <wbr>เพราะ<wbr>เป็น<wbr>พื้นฐาน<wbr>ที่<wbr>จะทำ<wbr>ให้<wbr>คณะ<wbr>และ<wbr>มหาวิทยาลัย<wbr>เข้มแข็ง <wbr>และ<wbr>เท่า<wbr>ที่<wbr>ได้<wbr>ประสบ<wbr>มา<wbr>กับ<wbr>ตัว<wbr>เอง<wbr>นั้น <wbr>ผู้<wbr>บริหาร<wbr>ใน<wbr>ทุกๆ <wbr>ระดับ<wbr>มี<wbr>ความ<wbr>สำคัญ<wbr>มาก <wbr>ถ้า<wbr>มี<wbr>ผู้<wbr>บริหาร<wbr>ที่<wbr>ดีแล้ว <wbr>ความ<wbr>สำเร็จ<wbr>ของ<wbr>งาน<wbr>ต่างๆ <wbr>ย่อม<wbr>มี<wbr>โอกาส<wbr>มาก <wbr>ศาสตราจารย์<wbr>ปวิณ  <wbr>ปุณศรี <wbr>แสดง<wbr>ความ<wbr>ห่วงใย<wbr>ว่า <wbr>ในปัจจุบัน<wbr>นี้ <wbr>ผู้<wbr>บริหาร<wbr>ได้<wbr>มา<wbr>จาก<wbr>การ<wbr>สรรหา <wbr>ซึ่ง<wbr>เกือบ<wbr>จะเป็น<wbr>การ<wbr>เลือกตั้ง <wbr>ทั้ง<wbr>สอง<wbr>วิธี<wbr>ย่อม<wbr>จะ<wbr>มี<wbr>ข้อ<wbr>ดี<wbr>และ<wbr>ข้อ<wbr>ด้อย <wbr>จำเป็น<wbr>จะ<wbr>ต้อง<wbr>พิจารณา<wbr>ด้วย<wbr>ความ<wbr>ระมัดระวัง<wbr>เพื่อ<wbr>นำ<wbr>มหาวิทยาลัย<wbr>อันเป็น<wbr>ที่รัก<wbr>ของ<wbr>เรา<wbr>ให้<wbr>ไป<wbr>สู่<wbr>ความ<wbr>เป็น<wbr>เลิศ<wbr>ทาง<wbr>วิชาการ <wbr>เป็นตัว<wbr>อย่าง<wbr>ที่<wbr>ดี<wbr>ของ<wbr>สังคม <wbr>และ<wbr>เป็น<wbr>หลัก<wbr>ของ<wbr>แผ่นดิน
<p>ศาสตราจารย์<wbr>ปวิณ  <wbr>ปุณศรี <wbr>กล่าว<wbr>อย่าง<wbr>ถ่อม<wbr>ตน<wbr>ว่า  <wbr>จาก<wbr>ผลงาน<wbr>ที่<wbr>เกิด<wbr>จาก<wbr>ความ<wbr>บังเอิญ<wbr>ทั้งหลาย<wbr>นี้ <wbr>ทำให้มี<wbr>โชค<wbr>ดี<wbr>ใน<wbr>เรื่อง<wbr>เกียรติยศ <wbr>และ<wbr>รางวัล<wbr>ต่างๆ <wbr>หลายๆ <wbr>เรื่อง <wbr>ซึ่ง<wbr>ไม่<wbr>เคย<wbr>นึก<wbr>ฝัน<wbr>ว่า<wbr>จะ<wbr>ได้ <wbr>ทาง<wbr>ด้าน<wbr>ราชการ<wbr>นั้น <wbr>ได้<wbr>รับ<wbr>เครื่องราชอิสริยาภรณ์<wbr>สูงสุด<wbr>ทั้ง <wbr>2 <wbr>สกุล <wbr>คือ <wbr>มหาวชิรมงกุฎ <wbr>(พ.ศ. <wbr>2528) <wbr>และ<wbr>มหาปรมาภรณ์<wbr>ช้างเผือก <wbr>(พ.ศ. <wbr>2535) <wbr>ได้<wbr>รับ<wbr>รางวัล<wbr>นัก<wbr>วิจัย<wbr>ดีเด่น<wbr>แห่ง<wbr>ชาติ <wbr>สาขา<wbr>เกษตรศาสตร์<wbr>และ<wbr>ชีววิทยา <wbr>ใน <wbr>พ.ศ. <wbr>2536 <wbr>และได้<wbr>รับ<wbr>ปริญญา<wbr>ดุษฎีบัณฑิต<wbr>กิตติมศักดิ์ <wbr>(เกษตรศาสตร์) <wbr>จาก<wbr>มหาวิทยาลัย<wbr>เกษตรศาสตร์ <wbr>เมื่อ <wbr>พ.ศ. <wbr>2538
<p>รางวัล<wbr>ชีวิต<wbr>ที่ <wbr>ศาสตราจารย์<wbr>ปวิณ  <wbr>ปุณศรี <wbr>มี<wbr>ความ<wbr>ภาคภูมิใจ<wbr>มาก<wbr>ก็<wbr>คือ <wbr>เครื่องราชอิสริยาภรณ์<wbr>เหรียญ<wbr>รัตนาภรณ์ <wbr>ชั้น <wbr>3 <wbr>(พ.ศ. <wbr>2516) <wbr>ตติยจุลจอมเกล้าวิเศษ <wbr>(พ.ศ. <wbr>2531) <wbr>และ<wbr>ทุ<wbr>ติ<wbr>ย<wbr>จุลจอมเกล้า <wbr>(พ.ศ. <wbr>2535) <wbr>เครื่องราชอิสริยาภรณ์<wbr>ทั้ง<wbr>สาม<wbr>นี้ <wbr>เป็น<wbr>ผล<wbr>ของ<wbr>การ<wbr>ที่<wbr>ได้<wbr>มี<wbr>โอกาส<wbr>ทำ<wbr>งาน<wbr>ใกล้<wbr>ชิด<wbr>เบื้อง<wbr>พระ<wbr>ยุคลบาท<wbr>ของ<wbr>พระบาทสมเด็จ<wbr>พระเจ้าอยู่หัวฯ <wbr>อันเป็น<wbr>ความ<wbr>บังเอิญ <wbr>และ<wbr>เป็นความ<wbr>โชค<wbr>ดี<wbr>อย่าง<wbr>ที่สุด<wbr>ของเด็ก<wbr>บ้านนอก<wbr>คนหนึ่ง
<p>ปรัชญา<wbr>ใน<wbr>การ<wbr>ทำ<wbr>งาน<wbr>ของ <wbr>ศาสตราจารย์<wbr>ปวิณ  <wbr>ปุณศรี <wbr>ก็<wbr>คือ  <i><wbr>ทำ<wbr>งาน<wbr>ที่<wbr>ได้<wbr>รับ<wbr>มอบหมาย<wbr>อย่าง<wbr>เต็มที่ <wbr>เมื่อ<wbr>พ้น<wbr>จาก<wbr>ตำแหน่ง<wbr>หรือ<wbr>หมด<wbr>หน้าที่<wbr>แล้ว <wbr>ก็<wbr>ปล่อย<wbr>วาง<wbr>เสีย <wbr>อย่า<wbr>ไป<wbr>ยึด<wbr>ติดอยู่<wbr>กับ<wbr>ตำแหน่ง<wbr>ที่<wbr>เป็น<wbr>อดีต</i>
<p>ใน<wbr>ด้าน<wbr>ส่วนตัว<wbr>นั้น <wbr>ศาสตราจารย์<wbr>ปวิณ  <wbr>ปุณศรี <wbr>สมรส<wbr>กับ <wbr>น.ส. <wbr>สุภาพ  <wbr>ศร<wbr>ลัมพ์ <wbr>เมื่อ <wbr>พ.ศ. <wbr>2503 <wbr>มี<wbr>บุตร<wbr>ธิดา <wbr>2 <wbr>คน <wbr>คือ <wbr>นาย<wbr>พง<wbr>ษ<wbr>ธร  <wbr>ปุณศรี <wbr>(เกิด <wbr>พ.ศ. <wbr>2504) <wbr>และ <wbr>น.ส. <wbr>ปณิธาน  <wbr>ปุณศรี <wbr>(เกิด <wbr>พ.ศ. <wbr>2507) <wbr>นาย<wbr>พง<wbr>ษ<wbr>ธร  <wbr>ปุณศรี  <wbr>สมรส<wbr>กับ <wbr>น.ส. <wbr>เพ<wbr>ชรา  <wbr>วัฒน<wbr>กุล<wbr>จรัส <wbr>เมื่อ <wbr>พ.ศ. <wbr>2537 <wbr>มี<wbr>บุตร <wbr>2 <wbr>คน <wbr>คือ <wbr>ด.ญ. <wbr>พรรณ<wbr>ธร  <wbr>ปุณศรี <wbr>(เกิด <wbr>พ.ศ. <wbr>2537) <wbr>และ <wbr>ด.ช. <wbr>ภี<wbr>รพ<wbr>งษ์  <wbr>ปุณศรี <wbr>(เกิด <wbr>พ.ศ. <wbr>2543) <wbr>น.ส. <wbr>ปณิธาน  <wbr>ปุณศรี <wbr>สมรส<wbr>กับ <wbr>นาย<wbr>ธีร<wbr>วัต  <wbr>ณ <wbr>ป้อมเพชร <wbr>เมื่อ <wbr>พ.ศ. <wbr>2531 <wbr>มี<wbr>บุตร <wbr>1 <wbr>คน <wbr>คือ <wbr>ด.ช. <wbr>ธีร<wbr>ดนัย <wbr>ณ <wbr>ป้อมเพชร <wbr>(เกิด <wbr>พ.ศ. <wbr>2532) <wbr>ศาสตราจารย์ <wbr>ปวิณ  <wbr>ปุณศรี <wbr>กล่าว<wbr>ว่า <wbr>เป็น<wbr>ครอบครัว<wbr>เล็กๆ <wbr>ที่<wbr>อบอุ่น <wbr>อัน<wbr>นำ<wbr>มา<wbr>ซึ่ง<wbr>ความ<wbr>สุข<wbr>ใน<wbr>บั้นปลาย<wbr>ของ<wbr>ชีวิต
</div>
<div class=ksrc>แหล่งข้อมูล
<p>ปวิณ  <wbr>ปุณศรี.  <wbr>สัมภาษณ์, <wbr>25 <wbr>เมษายน <wbr>2545.
<p>ปวิณ  <wbr>ปุณศรี.  <wbr>สมุด<wbr>ประวัติ<wbr>ประจำ<wbr>ตัว<wbr>ข้าราชการ<wbr>กระทรวง<wbr>เกษตร, <wbr>2499.
</div>
</body>
</html>
