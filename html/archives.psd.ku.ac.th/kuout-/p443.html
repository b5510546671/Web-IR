<html><head><meta http-equiv="content-type" content="text/html; charset=utf-8">
<link rel="shortcut icon" href="image/ku60.gif">
<link href="ku60.css" rel="stylesheet" type="text/css">
<title>รองศาสตราจารย์ ดร. สำอาง  ศรีนิลทา</title>
</head>
<body>
<script src=ku60.js></script>
<table width=100% class=kmainmenu>
    <tr><td>
    &nbsp; <a href="p001.html">หน้าแรก</a>
    &nbsp; <a href="p035.html">นายกสภาฯ</a>
    &nbsp; <a href="p110.html">อธิการบดีฯ</a>
    &nbsp; <a href="p170.html">ผู้ทำประโยชน์ฯ</a>

    <td align=right>
    <select id=pmenu onchange="location = 'p'+this.options[this.selectedindex].value+'.html';">
    <optgroup label="ประวัติมหาวิทยาลัย">
             <option value=007>จดหมายจากหลวงหลวงสุวรรณวาจกกสิกิจ ถึง จอมพล ป. พิบูลสงคราม
    </option><option value=010>การเกษตรสมัยกรุงสุโขทัย และกรุงศรีอยุธยา
    </option><option value=011>การเกษตรสมัยกรุงรัตนโกสินทร์
    </option><option value=012>จุดเริ่มแรกของการศึกษาทางเกษตรของประเทศไทย
    </option><option value=013>มหาวิทยาลัยเกษตรศาสตร์
    </option>
	</optgroup>

    <optgroup label="สัญลักษณ์, ภาพ หรือ เรื่องราวเด่นๆ">
             <option value=9001>ตราประจำมหาวิทยาลัยเกษตรศาสตร์
    </option><option value=9002>พระพิรุณทรงนาค
    </option><option value=9003>พระพุทธชินสีห์จำลอง
    </option><option value=9004>เสาธงรูปทรงเมล็ดข้าวเปลือก
    </option><option value=9005>ต้นนนทรี
    </option><option value=9006>ทรงปลูกต้นนนทรีและทรงดนตรี
    </option><option value=9007>วันพระราชทานเพลงพระราชนิพนธ์ "เกษตรศาสตร์"
    </option><option value=9008>หอประชุม มหาวิทยาลัยเกษตรศาสตร์
    </option><option value=9009>ศาลาหกเหลี่ยม
    </option><option value=9010>หมุดหลักมหาวิทยาลัยเกษตรศาสตร์
    </option><option value=9011>อนุสาวรีย์สามบูรพาจารย์
    </option><option value=9012>อาคารเทพศาสตร์สถิตย์
    </option><option value=9013>หออนุสรณ์ 60 ปี มหาวิทยาลัยเกษตรศาสตร์
    </option><option value=9014>สมเด็จพระศรีนครินทราบรมราชชนนี
    </option><option value=9015>สมเด็จพระนางเจ้ารำไพพรรณี พระบรมราชินี ในพระบาทสมเด็จพระปกเกล้าเจ้าอยู่หัว
    </option><option value=9016>สระสุวรรณชาด
    </option><option value=9017>พระบาทสมเด็จพระเจ้าอยู่หัวทรงปล่อยปลาหมอเทศหน้ากรมประมง
    </option><option value=9018>แคปซูลเวลา  มหาวิทยาลัยเกษตรศาสตร์
    </option><option value=9019>วันรำลึกถึงรัชกาลที่ 8 ทรงหว่านข้าว ณ เกษตรกลาง บางเขน
    </option><option value=9020>หอประวัติ  มหาวิทยาลัยเกษตรศาสตร์
    </option><option value=9021>จักรยานเกษตร
    </option></optgroup>
    </select>
</table>
<div class=kmenu>
    <select id=pname style='width:100%;' onchange="location = 'p'+this.options[this.selectedindex].value+'.html';">
    <optgroup label="นายกสภามหาวิทยาลัย">
             <option value=040>พลเรือเอก สินธุ์  กมลนาวิน
    </option><option value=042>นาย ทวี  บุณยเกตุ
    </option><option value=044>พระยา อรรถการีย์นิพนธ์
    </option><option value=045>พระยา อัชราชทรงสิริ

    </option><option value=047>นาย จรูญ  สืบแสง
    </option><option value=048>พันเอก ช่วง  เชวงศักดิ์สงคราม
    </option><option value=050>พันตรี ควง  อภัยวงศ์
    </option><option value=051>หม่อมเจ้า สิทธิพร  กฤดากร
    </option><option value=056>พระยา พนานุจร
    </option><option value=058>พระช่วงเกษตรศิลปการ
    </option><option value=061>พลเอก เภาเพียรเลิศ  บริภัณฑ์ยุทธกิจ
    </option><option value=062>จอมพลเรือ หลวงยุทธศาสตร์โกศล
    </option><option value=063>พลเรือโท หลวงสุนาวินวิวัฒ
    </option><option value=064>จอมพล ผิน  ชุณหะวัณ
    </option><option value=066>นาย วิบูลย์  ธรรมบุตร
    </option><option value=068>นาย สวัสดิ์  มหาผล

    </option><option value=069>จอมพล สฤษดิ์  ธนะรัชต์
    </option><option value=071>จอมพล ถนอม  กิตติขจร
    </option><option value=073>ศาสตราจารย์พิเศษ อินทรี  จันทรสถิตย์
    </option><option value=082>พระเจ้าวรวงศ์เธอ พระองค์เจ้า จักรพันธ์เพ็ญศิริ
    </option><option value=086>ศาสตราจารย์ ดร.ประเสริฐ  ณ นคร
    </option><option value=094>ศาสตราจารย์พิเศษ ประยูร  จินดาประดิษฐ์
    </option><option value=097>ศาสตราจารย์ ดร.สง่า  สรรพศรี
    </option><option value=104>ฯพณฯ นายอำพล  เสนาณรงค์
    </option><option value=322>อาจารย์ ปราโมทย์  ไม้กลัด
    </option></optgroup>

    <optgroup label="อธิการบดีมหาวิทยาลัย">
             <option value=114>หลวงสุวรรณวาจกกสิกิจ
    </option><option value=123>หม่อมหลวง ชูชาติ  กำภู
    </option><option value=129>ศาสตราจารย์ ระพี  สาคริก
    </option><option value=135>ศาสตราจารย์ ดร. ไพฑูรย์  อิงคสุวรรณ

    </option><option value=139>ผู้ช่วยศาสตราจารย์ ดร. จงรัก  ปรีชานนท์
    </option><option value=145>ศาสตราจารย์  ดร. สุธรรม  อารีกุล
    </option><option value=152>ศาสตราจารย์ ดร. กำพล อดุลวิทย์
    </option><option value=159>ศาสตราจารย์ ดร. ธีระ  สูตะบุตร
    </option><option value=600>รองศาสตราจารย์ ดร. วิโรจ  อิ่มพิทักษ์
    </option><option value=601>รองศาสตราจารย์ วัฒนา  สวรรยาธิปัติ
    </option><option value=602>รองศาสตราจารย์ นสพ. ดร. ธานีรัตน์  สานติวัตร
    </option><option value=603>รองศาสตราจารย์ วุฒิชัย   กปิลกาญจน์
    </option></optgroup>

    <optgroup label="ผู้ทำประโยชน์ให้กับมหาวิทยาลัย">
             <option value=171>ศาสตราจารย์ ดร. กฤษณา  ชุติมา
    </option><option value=178>อาจารย์ กวี  วิสุทธารมณ์
    </option><option value=182>อาจารย์ ดร. กัญจนา  สินธวานนท์
    </option><option value=185>อาจารย์ ก่าน  ชลวิจารณ์
    </option><option value=189>ศาสตราจารย์ ดร. เกษม  จันทร์แก้ว
    </option><option value=193>ผู้ช่วยศาสตราจารย์ ดร. เกษม สุขสถาน

    </option><option value=202>ศาสตราจารย์ ดร. จรัญ  จันทลักขณา
    </option><option value=209>ศาสตราจารย์ จรัด  สุนทรสิงห์
    </option><option value=214>ศาสตราจารย์ จักร  โชติศาลิกร
    </option><option value=217>ศาสตราจารย์ จักร  พิชัยรณรงค์สงคราม
    </option><option value=222>ผู้ช่วยศาสตราจารย์ จำนงค์  สมประสงค์
    </option><option value=225>ศาสตราจารย์ จินดา  เทียมเมธ
    </option><option value=227>ศาสตราจารย์ คุณชวนชม จันทระเปารยะ
    </option><option value=234>ศาสตราจารย์ หม่อมราชวงศ์ ชวนิศนดากร วรวรรณ
    </option><option value=241>ศาสตราจารย์ เชื้อ  ว่องส่งสาร
    </option><option value=244>ศาสตราจารย์ โชติ สุวัตถิ
    </option><option value=246>ศาสตราจารย์พิเศษ ดร. ไชยยงค์  ชูชาติ
    </option><option value=250>ผู้ช่วยศาสตราจารย์ ดรุณา  สมบูรณกุล
    </option><option value=253>ศาสตราจารย์ เต็ม  สมิตินันทน์
    </option><option value=256>ศาสตราจารย์ ดร. ทวี  ญาณสุคนธ์
    </option><option value=260>ผู้ช่วยศาสตราจารย์ ทองพันธุ์ พูนสุวรรณ
    </option><option value=265>ผู้ช่วยศาสตราจารย์ ทัสนี  สรสุชาติ
    </option><option value=270>ศาสตราจารย์ เทียม  คมกฤส
    </option><option value=273>ศาสตราจารย์ นภา  โล่ห์ทอง
    </option><option value=279>รองศาสตราจารย์ นาวาตรี นฤดม บุญ-หลง
    </option><option value=282>ศาสตราจารย์ ดร. นิพนธ์  คันธเสวี
    </option><option value=289>ศาสตราจารย์ ดร. บรรเจิด  คติการ
    </option><option value=294>รองศาสตราจารย์ ดร. บรรพต ณ ป้อมเพชร
    </option><option value=301>ศาสตราจารย์พิเศษ บุญ  อินทรัมพรรย์
    </option><option value=306>ศาสตราจารย์ ดร.  บุญธรรม จิตต์อนันต์
    </option><option value=312>รองศาสตราจารย์ บุญสม  สุวชิรัตน์
    </option><option value=316>รองศาสตราจารย์ ประชุม  ทัพภะสุต
    </option><option value=319>อาจารย์ ปราณี แจ้งเจนกิจ

    </option><option value=326>ศาสตราจารย์ ปวิณ  ปุณศรี
    </option><option value=332>ศาสตราจารย์ ดร. พนม  สมิตานนท์
    </option><option value=340>รองศาสตราจารย์ พร  สุวรรณวาจกกสิกิจ

    </option><option value=345>ศาสตราจารย์ พันธุม  ดิษยมณฑล
    </option><option value=348>ศาสตราจารย์พิเศษ ดร. พิศ  ปัณยาลักษณ
    </option><option value=351>ศาสตราจารย์ เพ็ญศรี  กาญจโนมัย
    </option><option value=354>รองศาสตราจารย์ ไพบูลย์  ไพรีพ่ายฤทธิ์
    </option><option value=360>นายแพทย์ ภิญโญ  กัลยาณมิตร
    </option><option value=368>ศาสตราจารย์ เมฆ  บุญพราหมณ์
    </option><option value=372>อาจารย์ ดร. ระดม  เศรษฐีธร
    </option><option value=375>ศาสตราจารย์ รำพึง  ดิสสะมาน
    </option><option value=381>ศาสตราจารย์ ดร. วัฒนา  เสถียรสวัสดิ์
    </option><option value=385>รองศาสตราจารย์ วิฑูรย์  หงษ์สุมาลย์
    </option><option value=389>ศาสตราจารย์ วิทย์  ธารชลานุกิจ
    </option><option value=393>ศาสตราจารย์ ดร. สนิท  อักษรแก้ว
    </option><option value=400>ศาสตราจารย์ สมเพียร  เกษมทรัพย์
    </option><option value=409>ผู้ช่วยศาสตราจารย์ สมศักดิ์  วิราพร
    </option><option value=416>ศาสตราจารย์ หลวงสมานวนกิจ
    </option><option value=418>ศาสตราจารย์ ดร. สรสิทธิ์  วัชโรทยาน
    </option><option value=426>ผู้ช่วยศาสตราจารย์ ดร. สันทัด  โรจนสุนทร
    </option><option value=434>รองศาสตราจารย์ สายสนม  ประดิษฐดวง
    </option><option value=440>ศาสตราจารย์ สาโรช  มนตระกูล
    </option><option value=443>รองศาสตราจารย์ ดร. สำอาง  ศรีนิลทา
    </option><option value=449>ผู้ช่วยศาสตราจารย์ ดร.  สุขประชา  วาจานนท์
    </option><option value=453>ศาสตราจารย์ ดร. สุจินต์  จินายน
    </option><option value=457>รองศาสตราจารย์ คุณหญิง สุชาดา  ศรีเพ็ญ
    </option><option value=462>ศาสตราจารย์ ดร. สุชีพ  รัตรสาร
    </option><option value=468>ศาสตราจารย์ ดร. สุมินทร์  สมุทคุปติ์
    </option><option value=474>ศาสตราจารย์ ดร. สุวรรณ  เกษตรสุวรรณ
    </option><option value=482>อาจารย์ เสรี  ไตรรัตน์
    </option><option value=486>ศาสตราจารย์ ดร. โสภิณ  ทองปาน
    </option><option value=491>ศาสตราจารย์ อมร  ภูมิรัตน
    </option><option value=500>ศาสตราจารย์ ดร. อรรถ  นาครทรรพ
    </option><option value=508>รองศาสตราจารย์ อรรถ บุญนิธี
    </option><option value=515>ว่าที่ร้อยตรี อวบ  เหมะรัชตะ
    </option><option value=520>ศาสตราจารย์ อักษร  ศรีเปล่ง
    </option><option value=527>อาจารย์ อัญเชิญ  ชมภูโพธิ์
    </option><option value=533>รองศาสตราจารย์ อาบ  นคะจัด
    </option><option value=540>ผู้ช่วยศาสตราจารย์ อารย์  นวลอินทร์
    </option><option value=544>ศาสตราจารย์ ดร. อุทิศ  นาคสวัสดิ์
    </option><option value=554>ศาสตราจารย์ ดร. อุบล  เรียงสุวรรณ
    </option></optgroup>
    </select>

    <br><img class=kpic id=pimage>
    <br><div id=pnote></div>
</div>

<script>
    document.getelementbyid("pname").value = "443";
    document.getelementbyid("pmenu").value = "443";
    pimage.src = "image/p443.jpg";
    pimage.title = "รองศาสตราจารย์ ดร. สำอาง  ศรีนิลทา";
</script>


<div class=kbody>
<p><b>รองศาสตราจารย์ <wbr>ดร. <wbr>สำอาง  <wbr>ศรีนิลทา</b> <wbr>เกิด<wbr>เมื่อ<wbr>วันที่  <wbr>23  <wbr>พฤษภาคม  <wbr>2479  <wbr>ที่<wbr>บ้าน<wbr>สูง<wbr>ยาง <wbr>ตำบล<wbr>สูง<wbr>ยาง <wbr>อำเภอ<wbr>สุวรรณภูมิ <wbr>จังหวัด<wbr>ร้อยเอ็ด <wbr>เป็น<wbr>บุตร<wbr>ของ<wbr>นาย<wbr>บู่ <wbr>และ<wbr>นาง<wbr>คูณ  <wbr>ศรีนิลทา 
<p>ใน<wbr>ด้าน<wbr>การศึกษา <wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา<wbr>ได้<wbr>เรียน<wbr>จบ<wbr>ชั้น<wbr>ประถม<wbr>ศึกษา<wbr>จาก<wbr>โรงเรียน<wbr>วัด<wbr>บ้าน<wbr>สูง<wbr>ยาง <wbr>ชั้น<wbr>มัธยม<wbr>ปี<wbr>ที่  <wbr>6  <wbr>จาก<wbr>โรงเรียนประจำ<wbr>จังหวัด<wbr>ร้อยเอ็ด <wbr>เตรียม<wbr>อุดมศึกษา<wbr>ปี<wbr>ที่  <wbr>2  <wbr>จาก<wbr>โรงเรียน<wbr>กรุงเทพ<wbr>คริสเตียน<wbr>วิทยาลัย <wbr>จบ<wbr>ชั้น<wbr>ปี<wbr>ที่  <wbr>1  <wbr>หลักสูตร<wbr>กสิกรรม<wbr>และ<wbr>สัตวบาล<wbr>บัณฑิต <wbr>มหาวิทยาลัย<wbr>เกษตรศาสตร์ <wbr>เมื่อ <wbr>พ.ศ. <wbr>2498  <wbr>สอบ<wbr>ได้<wbr>ทุน<wbr>มหาวิทยาลัย<wbr>เกษตรศาสตร์<wbr>ไป<wbr>ศึกษา<wbr>ต่อ<wbr>ต่างประเทศ<wbr>ระดับ<wbr>ปริญญา<wbr>ตรี<wbr>ทาง<wbr>เกษตรศาสตร์ <wbr>จาก <wbr>university <wbr>of <wbr>the <wbr>philippines <wbr>at <wbr>los <wbr>banos <wbr>เมื่อ<wbr>รับราชการ<wbr>ได้ <wbr>2 <wbr>ปี <wbr>ที่<wbr>คณะ<wbr>เกษตร <wbr>ได้<wbr>รับทุน <wbr>fullbright  <wbr>ไป<wbr>ศึกษา<wbr>ต่อ<wbr>ปริญญา<wbr>โท<wbr>ทาง<wbr>ปฐพี<wbr>ศาสตร์<wbr>ที่<wbr>university <wbr>of <wbr>california, <wbr>berkeley <wbr>ได้<wbr>รับ<wbr>ปริญญา <wbr>m.s. <wbr>in <wbr>soil <wbr>science <wbr>ใน <wbr>พ.ศ. <wbr>2507 <wbr>ได้<wbr>ศึกษา<wbr>ต่อ<wbr>ปริญญา<wbr>เอก<wbr>ด้วย<wbr>ทุน <wbr>rockefeller <wbr>foundation <wbr>ที่ <wbr>davis  <wbr>และ  <wbr>iowa <wbr>state <wbr>university <wbr>ได้<wbr>ปริญญา <wbr>ph.<wbr>d. <wbr>in <wbr>soil <wbr>physics <wbr>ใน <wbr>พ.ศ. <wbr>2510
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>เริ่ม<wbr>รับราชการ<wbr>ที่<wbr>ภาค<wbr>วิชา<wbr>ปฐพีวิทยา <wbr>คณะ<wbr>เกษตร <wbr>มหาวิทยาลัย <wbr>เกษตรศาสตร์ <wbr>ใน<wbr>ตำแหน่ง<wbr>ผู้ช่วย<wbr>อาจารย์ <wbr>(พฤษภาคม <wbr>2503)  <wbr>ได้<wbr>เลื่อน<wbr>ตำแหน่ง<wbr>เป็น<wbr>อาจารย์<wbr>ตรี <wbr>(พ.ศ. <wbr>2503)  <wbr>อาจารย์<wbr>เอก <wbr>(พ.ศ. <wbr>2511)  <wbr>รองศาสตราจารย์ <wbr>(พ.ศ. <wbr>2521) <wbr>งาน<wbr>ใน<wbr>หน้าที่<wbr>บริหาร<wbr>ได้<wbr>ปฏิบัติ<wbr>งาน<wbr>ใน<wbr>หน้าที่ <wbr>เช่น <wbr>ผู้ช่วย<wbr>หัวหน้า<wbr>ภาค<wbr>วิชา<wbr>ปฐพีวิทยา  <wbr>ผู้<wbr>ประสานงา<wbr>น<wbr>โครงการ<wbr>พัฒนา<wbr>ภาย<wbr>ใต้<wbr>ความ<wbr>ช่วยเหลือ<wbr>ของ<wbr>รัฐบาล<wbr>ญี่ปุ่น  <wbr>หัวหน้า<wbr>กอง<wbr>บริการ<wbr>การศึกษา  <wbr>หัวหน้า<wbr>ภาค<wbr>วิชา<wbr>ปฐพีวิทยา  <wbr>ประธาน<wbr>กรรมการ<wbr>การศึกษา  <wbr>รอง<wbr>อธิการบดี <wbr>(กำแพงแสน)  <wbr>รอง<wbr>อธิการบดี<wbr>ด้าน<wbr>การ<wbr>วางแผน<wbr>และ<wbr>พัฒนา  <wbr>กรรมการ<wbr>และ<wbr>เลขานุการ <wbr>อ.ก.ม.  <wbr>กรรมการ<wbr>และ<wbr>เลขานุการ<wbr>สภา<wbr>มหาวิทยาลัย  <wbr>กรรมการ<wbr>ผู้ทรง<wbr>คุณวุฒิ<wbr>ใน<wbr>ด้าน<wbr>ปุ๋ยเคมี<wbr>แห่ง<wbr>ชาติ <wbr>เป็นต้น
<p>นอกจาก<wbr>นี้<wbr>ยัง<wbr>ดำรง<wbr>ตำแหน่งทาง<wbr>บริหาร<wbr>และ<wbr>วิชาการ<wbr>ใน<wbr>หน่วย<wbr>งาน<wbr>มหาวิทยาลัย<wbr>ต่างๆ <wbr>และ<wbr>องค์การ<wbr>ระหว่าง<wbr>ประเทศ <wbr>เช่น <wbr>เป็น<wbr>กรรมการ<wbr>ผู้ทรง<wbr>คุณวุฒิ<wbr>ของ <wbr>ก.พ.  <wbr>ของ <wbr>ก.ม. <wbr>อาจารย์<wbr>และ<wbr>รอง<wbr>ผู้อำนวยการ<wbr>ของ<wbr>ศูนย์<wbr>บัณฑิต<wbr>และ<wbr>วิจัย<wbr>ด้าน<wbr>การ<wbr>เกษตร<wbr>แห่ง<wbr>ภูมิภาค<wbr>เอเชีย<wbr>ตะวันออก<wbr>เฉียง<wbr>ใต้  <wbr>(searca) <wbr>university <wbr>of <wbr>the <wbr>philippines <wbr>at <wbr>los <wbr>banos <wbr>เป็น <wbr>excutive <wbr>secretary <wbr>ของ  <wbr>aaacu  <wbr>รอง<wbr>อธิการบดี<wbr>มหาวิทยาลัย<wbr>เทคโนโลยี<wbr>สุรนารี <wbr>เป็นต้น
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>ได้<wbr>มี<wbr>คุณูปการ<wbr>ต่อม<wbr>หา<wbr>วิทยาลัย<wbr>เกษตรศาสตร์<wbr>ใน<wbr>งาน<wbr>พัฒนา<wbr>ต่างๆ <wbr>ทั้ง<wbr>ใน<wbr>ระดับ<wbr>ภาค<wbr>วิชา <wbr>คณะ <wbr>สถาบัน <wbr>สำนัก <wbr>และ<wbr>มหาวิทยาลัย <wbr>และ<wbr>ด้วย<wbr>ความรู้<wbr>ความ<wbr>สามารถ<wbr>ใน<wbr>ด้าน<wbr>วิชาการ<wbr>และ<wbr>การ<wbr>บริหาร <wbr>จึง<wbr>ได้<wbr>รับ<wbr>การ<wbr>ยกย่อง<wbr>จาก<wbr>มหาวิทยาลัย<wbr>ต่างๆ <wbr>ใน<wbr>ประเทศ<wbr>และ<wbr>ต่างประเทศ <wbr>ได้<wbr>ปฏิบัติ<wbr>งาน<wbr>ใน<wbr>หน้าที่<wbr>สำคัญ<wbr>ระหว่าง<wbr>ประเทศ<wbr>หลาย<wbr>วาระ <wbr>ทำให้<wbr>วงการ<wbr>ศึกษา<wbr>พัฒนา<wbr>ไป<wbr>เป็นอันมาก

<br><img width=96% src='image/p444.jpg'>
<p class=khead2>การ<wbr>พัฒนา<wbr>งาน<wbr>ภาค<wbr>วิชา<wbr>ปฐพีวิทยา <wbr>คณะ<wbr>เกษตร
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>เมื่อ<wbr>ดำรง<wbr>ตำแหน่ง<wbr>ผู้ช่วย<wbr>หัวหน้า<wbr>ภาค<wbr>วิชา<wbr>ปฐพีวิทยา <wbr>(วันที่  <wbr>26  <wbr>พฤศจิกายน  <wbr>2511 <wbr>ถึง<wbr>วันที่ <wbr>1 <wbr>กรกฎาคม <wbr>2513) <wbr>และ<wbr>หัวหน้า<wbr>ภาค<wbr>วิชา<wbr>ปฐพีวิทยา <wbr>(วันที่  <wbr>12  <wbr>พฤษภาคม <wbr>2521  <wbr>ถึง<wbr>วันที่  <wbr>16  <wbr>กุมภาพันธ์  <wbr>2524)  <wbr>ได้<wbr>มี<wbr>ส่วนร่วม<wbr>พัฒนา<wbr>กิจกรรม<wbr>การเรียน <wbr>การ<wbr>สอน <wbr>และ<wbr>การ<wbr>วิจัย<wbr>ด้าน<wbr>ปฐพีวิทยา<wbr>ขึ้น<wbr>ใน<wbr>แผนก<wbr>เกษตรศาสตร์ <wbr>ซึ่ง<wbr>ขณะ<wbr>นั้น<wbr>เป็นการ<wbr>เรียน<wbr>การ<wbr>สอน<wbr>ด้าน<wbr>พืช<wbr>ไร่<wbr>นา<wbr>เป็น<wbr>ส่วนใหญ่ <a href="p418.html"><wbr>ศาสตราจารย์ <wbr>ดร. <wbr>สรสิทธิ์  <wbr>วัชโรทยาน</a> <wbr>กล่าว<wbr>ว่า 
<p><i>…ช่วง<wbr>ที่ <wbr>ดร. <wbr>สำอาง <wbr>เป็น<wbr>อาจารย์<wbr>อยู่<wbr>ที่<wbr>แผนก<wbr>เกษตรศาสตร์ <wbr>ดร. <wbr>สำอาง <wbr>เป็น<wbr>คนแรก<wbr>ที่<wbr>ได้<wbr>เป็น<wbr>ผู้<wbr>ริเริ่ม<wbr>ต้น<wbr>การ<wbr>พัฒนา<wbr>หมวด<wbr>วิชา<wbr>ปฐพีวิทยา<wbr>ขึ้น<wbr>ใน<wbr>แผนก<wbr>เกษตรศาสตร์ <wbr>เปิด<wbr>โอกาส<wbr>ให้<wbr>นิสิต<wbr>ที่<wbr>เรียน<wbr>ใน<wbr>แผนก<wbr>เกษตรศาสตร์<wbr>มา<wbr>เลือก<wbr>เรียน<wbr>วิชาเอก<wbr>ได้<wbr>สอง<wbr>สาขา<wbr>คือ <wbr>ปฐพีวิทยา <wbr>และ<wbr>พืช<wbr>ไร่<wbr>นา <wbr>นอกจาก<wbr>นี้ <wbr>ยัง<wbr>ได้<wbr>เขียน<wbr>คู่มือ<wbr>ปฏิบัติการ<wbr>ปฐพีวิทยา<wbr>เป็น<wbr>เล่ม<wbr>แรก<wbr>ในเมือง<wbr>ไทย <wbr>และ<wbr>ใช้<wbr>เรียน<wbr>กัน<wbr>ต่อ<wbr>มา</i>

<p class=khead2>หัวหน้า<wbr>กอง<wbr>บริการ<wbr>การศึกษา<wbr>คนแรก<wbr>และ<wbr>การ<wbr>พัฒนา<wbr>งาน<wbr>ทะเบียน<wbr>นิสิต
<p>เมื่อ<wbr>สำนักงาน<wbr>อธิการบดี<wbr>ได้<wbr>แบ่ง<wbr>ส่วน<wbr>ราชการ<wbr>ออกเป็น  <wbr>7  <wbr>กอง <wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>ได้<wbr>รับ<wbr>แต่งตั้ง<wbr>ให้<wbr>ปฏิบัติ<wbr>งาน<wbr>บริหาร <wbr>เป็น<wbr>หัวหน้า<wbr>กอง<wbr>บริการ<wbr>การศึกษา<wbr>คนแรก <wbr>(วันที่  <wbr>17  <wbr>พฤศจิกายน  <wbr>2520  <wbr>ถึง<wbr>วันที่  <wbr>1  <wbr>พฤษภาคม  <wbr>2523)  <wbr>ได้<wbr>มี<wbr>บทบาท<wbr>สำคัญ<wbr>ใน<wbr>การ<wbr>วาง<wbr>กรอบ<wbr>และ<wbr>หลักการ<wbr>ใน<wbr>การ<wbr>ปฏิบัติ<wbr>งาน <wbr>และ<wbr>ปรับปรุง<wbr>ระบบ<wbr>ฐาน<wbr>ข้อมูล<wbr>ของ<wbr>นิสิต <wbr>โดย<wbr>ได้<wbr>นำ<wbr>ข้อมูล<wbr>การ<wbr>ลงทะเบียน<wbr>เรียน<wbr>ของ<wbr>คณะ<wbr>ต่างๆ <wbr>ใน<wbr>บัตร<wbr>เจาะ<wbr>รู <wbr>ซึ่ง<wbr>เป็น<wbr>ฐาน<wbr>ข้อมูล<wbr>สำคัญ <wbr>เมื่อ<wbr>นำ<wbr>คอมพิวเตอร์<wbr>เข้า<wbr>มา<wbr>ใช้<wbr>ใน<wbr>ภายหลัง

<p class=khead2>การ<wbr>พัฒนา<wbr>งาน<wbr>วิทยาเขต<wbr>กำแพงแสน
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>ได้<wbr>รับ<wbr>มอบหมาย<wbr>เป็น<wbr>ผู้ช่วย<wbr>รอง<wbr>อธิการบดี<wbr>กำแพงแสน <wbr>(วันที่  <wbr>7  <wbr>สิงหาคม  <wbr>2523  <wbr>ถึง<wbr>วันที่  <wbr>9  <wbr>มีนาคม  <wbr>2524)  <wbr>และ<wbr>เป็นรอง<wbr>อธิการบดี<wbr>กำแพงแสน <wbr>(วันที่  <wbr>10  <wbr>มีนาคม  <wbr>2524  <wbr>ถึง<wbr>วันที่  <wbr>7  <wbr>กรกฎาคม  <wbr>2525)  <wbr>นอกจาก<wbr>งาน<wbr>บริหาร<wbr>วิทยาเขต <wbr>ซึ่ง<wbr>เริ่ม<wbr>มี<wbr>นิสิต<wbr>ไป<wbr>เรียน<wbr>จะ<wbr>ต้อง<wbr>จัด<wbr>ระบบ<wbr>การเรียน<wbr>การ<wbr>สอน <wbr>อาคาร<wbr>สถานที่ <wbr>และ<wbr>งาน<wbr>บุคลากร<wbr>ต่างๆ <wbr>แล้ว <wbr>การ<wbr>จัด<wbr>สิ่ง<wbr>อำนวย<wbr>ความสะดวก <wbr>สวัสดิการ<wbr>ต่างๆ <wbr>เป็นเรื่อง<wbr>เร่งด่วน<wbr>ที่<wbr>ต้อง<wbr>บริหาร<wbr>จัดการ <wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>ได้<wbr>อุทิศ<wbr>ตน<wbr>เพื่อ<wbr>พัฒนา<wbr>วิทยาเขต<wbr>ให้<wbr>สามารถ<wbr>จัดการ<wbr>เรียน<wbr>การ<wbr>สอน<wbr>ได้<wbr>ใน<wbr>หลายๆ <wbr>ประการ <wbr>ดัง<wbr>ที่ <wbr>รองศาสตราจารย์<wbr>เรือง<wbr>อุไร  <wbr>ศรีนิลทา <wbr>(ภรรยา) <wbr>ได้<wbr>ให้<wbr>สัมภาษณ์<wbr>ไว้<wbr>ว่า
<p><i>…เรื่อง<wbr>วิทยาเขต<wbr>กำแพงแสน <wbr>อาจารย์<wbr>ก็<wbr>ทุ่ม<wbr>สุด<wbr>ตัว <wbr>เริ่ม<wbr>จาก<wbr>ไป<wbr>ถึง <wbr>ไฟฟ้า<wbr>ยัง<wbr>ไม่มี <wbr>น้ำ<wbr>ยัง<wbr>ไม่มี <wbr>หอพัก<wbr>เปิด<wbr>ไป<wbr>แล้ว <wbr>แต่<wbr>ไม่มี<wbr>น้ำ <wbr>รถ<wbr>ที่<wbr>จะ<wbr>วิ่ง<wbr>ระหว่าง <wbr>campus <wbr>บางเขน<wbr>กับ<wbr>กำแพงแสน <wbr>อาจารย์<wbr>ก็<wbr>ต้อง<wbr>วิ่ง<wbr>ไป<wbr>จัดหา<wbr>ทุก<wbr>อย่าง<wbr>มา<wbr>เพื่อ<wbr>ความสะดวก<wbr>ของ<wbr>ทุก<wbr>คน <wbr>คือ<wbr>ทั้ง<wbr>บุคลากร<wbr>ของ<wbr>มหาวิทยาลัย<wbr>เอง<wbr>และ<wbr>นิสิต <wbr>แล้ว<wbr>เรื่อง<wbr>ปลูก<wbr>ต้น<wbr>หมาก<wbr>ราก<wbr>ไม้ <wbr>คือ<wbr>รับ<wbr>ไป<wbr>เต็มๆ<wbr>นอกเหนือ<wbr>จาก<wbr>งาน<wbr>บริหาร<wbr>ที่<wbr>ทำ<wbr>อยู่ <wbr>อาจารย์<wbr>ก็จะ<wbr>ดูแล<wbr>เรื่อง<wbr>อื่นๆ <wbr>ด้วย <wbr>เช่น <wbr>วัน<wbr>หยุด<wbr>สุด<wbr>สัปดาห์<wbr>หรือ<wbr>วัน<wbr>หยุด<wbr>ราชการ<wbr>อื่นๆ <wbr>เด็ก<wbr>นิสิต<wbr>ไม่<wbr>อยาก<wbr>อยู่<wbr>ใน <wbr>campus <wbr>กัน<wbr>เพราะ<wbr>ไม่มี<wbr>การเรียน<wbr>การ<wbr>สอน <wbr>อาจารย์<wbr>ก็<wbr>ไม่<wbr>อยาก<wbr>ให้ <wbr>campus <wbr>ร้าง <wbr>ทั้ง<wbr>มัน<wbr>ใหญ่<wbr>ด้วย <wbr>ต้นไม้<wbr>ก็<wbr>ยัง<wbr>ไม่<wbr>ขึ้น <wbr>อาจารย์<wbr>คิด<wbr>ว่า<wbr>จะทำ<wbr>อย่างไร<wbr>ให้<wbr>นิสิต<wbr>อยาก<wbr>อยู่ <wbr>campus <wbr>อยาก<wbr>มี<wbr>สตางค์<wbr>ไป<wbr>ทำ<wbr>ลาน <wbr>bowling <wbr>ให้<wbr>เด็ก<wbr>ไป<wbr>โยน<wbr>เล่น <wbr>หรือ<wbr>ทำ<wbr>กิจกรรม<wbr>อื่นๆ <wbr>เป็น<wbr>ทำนอง<wbr>สโมสร <wbr>นิสิต<wbr>จะ<wbr>ได้<wbr>มี<wbr>กิจกรรม<wbr>ทำ<wbr>ใน<wbr>วัน<wbr>หยุด<wbr>หรือ<wbr>หลัง<wbr>เลิก<wbr>เรียน<wbr>ตอน<wbr>เย็นๆ <wbr>แต่<wbr>ก็<wbr>ยัง<wbr>ทำ<wbr>ไม่<wbr>ได้ <wbr>เพราะ<wbr>ต้อง<wbr>ใช้<wbr>เงิน<wbr>มาก <wbr>และ<wbr>ช่วง<wbr>นั้น<wbr>ยัง<wbr>ไม่มี<wbr>งบประมาณ <wbr>อาจารย์<wbr>ก็<wbr>เลย<wbr>คิด<wbr>นำ<wbr>หนัง<wbr>มา<wbr>ฉาย<wbr>ให้<wbr>นิสิต<wbr>ดู <wbr>ชาว<wbr>บ้านแถว<wbr>นั้น<wbr>ก็<wbr>มา<wbr>ดู<wbr>ด้วย<wbr>ตอน<wbr>กลางคืน<wbr>ดู<wbr>กัน<wbr>สนุก <wbr>ตอน<wbr>เช้า<wbr>เศษ<wbr>ขยะ<wbr>เต็ม<wbr>สนาม<wbr>ต้อง<wbr>จัดการ<wbr>เก็บกวาด<wbr>กัน<wbr>ยกใหญ่ <wbr>คือ<wbr>ต้อง<wbr>ดูแล<wbr>ทุก<wbr>อย่าง<wbr>ตั้งแต่<wbr>พื้น<wbr>ดิน<wbr>ขึ้น<wbr>ไป <wbr>อาจารย์<wbr>ตั้งใจ<wbr>และ<wbr>ทุ่มเท<wbr>กับ<wbr>วิทยาเขต<wbr>กำแพงแสน<wbr>มาก <wbr>อาจารย์<wbr>อยู่<wbr>ทาง<wbr>โน้น <wbr>วัน<wbr>หนึ่ง<wbr>มี  <wbr>24  <wbr>ชั่วโมง <wbr>ก็จะ<wbr>ให้<wbr>กับ<wbr>งาน<wbr>ทั้ง  <wbr>24  <wbr>ชั่วโมง <wbr>วัน<wbr>หยุด<wbr>ก็<wbr>ไม่ค่อย<wbr>ได้<wbr>กลับ<wbr>บ้าน…</i>

<br><img width=80% src='image/p445.jpg'>
<p>งาน<wbr>พัฒนา<wbr>วิทยาเขต<wbr>กำแพงแสน<wbr>ที่<wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>เป็น<wbr>กำลัง<wbr>สำคัญ<wbr>ใน<wbr>การ<wbr>จัด<wbr>ทำ<wbr>โครงการ<wbr>ขอรับ<wbr>การ<wbr>สนับสนุน <wbr>(grant <wbr>aid) <wbr>จาก<wbr>รัฐบาล<wbr>ญี่ปุ่น<wbr>ผ่าน <wbr>jica <wbr>โครงการ<wbr>ดัง<wbr>กล่าว<wbr>ทำให้<wbr>วิทยาเขต<wbr>กำแพงแสน<wbr>มี<wbr>ศูนย์<wbr>ปฏิบัติการ<wbr>วิจัย<wbr>และ<wbr>เรือน<wbr>ปลูก<wbr>พืช<wbr>ทดลอง <wbr>ศูนย์<wbr>เครื่องจักร<wbr>กล<wbr>การ<wbr>เกษตร<wbr>แห่ง<wbr>ชาติ <wbr>และ<wbr>ศูนย์<wbr>ส่งเสริม<wbr>และ<wbr>ฝึก<wbr>อบรม<wbr>การ<wbr>เกษตร<wbr>แห่ง<wbr>ชาติ <wbr>ซึ่ง<wbr>สร้าง<wbr>ความ<wbr>เข้มแข็ง<wbr>ให้<wbr>วิทยาเขต<wbr>ใน<wbr>ด้าน<wbr>การ<wbr>วิจัย<wbr>และ<wbr>บริการ<wbr>วิชาการ<wbr>แก่<wbr>สังคม

<br><img width=96% src='image/p446.jpg'>
<p class=khead2>การ<wbr>ปฏิบัติ<wbr>งาน<wbr>ใน<wbr>องค์การ<wbr>ระหว่าง<wbr>ประเทศ
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>ได้<wbr>รับ<wbr>คัดเลือก<wbr>ให้<wbr>เป็นรอง<wbr>ผู้อำนวยการ<wbr>ของ <wbr>searca <wbr>(southeast <wbr>asian <wbr>regional <wbr>center <wbr>for <wbr>graduate <wbr>study <wbr>and <wbr>research <wbr>in <wbr>agriculture) <wbr>เป็น<wbr>เวลา  <wbr>7  <wbr>ปี <wbr>(ระหว่าง <wbr>พ.ศ. <wbr>2528-<wbr>2535) <wbr>ซึ่ง<wbr>เป็น<wbr>หน่วย<wbr>งาน<wbr>ส่งเสริม<wbr>และ<wbr>สนับสนุน<wbr>การศึกษา<wbr>และ<wbr>วิจัย<wbr>ด้าน<wbr>การ<wbr>เกษตร<wbr>ใน<wbr>ภูมิภาค<wbr>เอเชีย<wbr>ตะวันออก<wbr>เฉียง<wbr>ใต้ <wbr>มี<wbr>ส่วน<wbr>รับผิดชอบ<wbr>และ<wbr>ให้การ<wbr>สนับสนุน<wbr>การ<wbr>พัฒนา<wbr>อาจารย์<wbr>ทางการ<wbr>เกษตร <wbr>ให้<wbr>ทุน<wbr>อุดหนุน<wbr>บุคลากร<wbr>ของ<wbr>ไทย<wbr>ไป<wbr>ศึกษา<wbr>และ<wbr>วิจัย<wbr>ด้วย <wbr>นอกจาก<wbr>นี้<wbr>ยัง<wbr>ได้<wbr>รับงาน<wbr>ใน<wbr>ตำแหน่ง <wbr>executive <wbr>secretary <wbr>ของ  <wbr>aaacu  <wbr>ตั้งแต่ <wbr>พ.ศ. <wbr>2529  <wbr>เป็นต้น<wbr>มา

<p class=khead2>ร่วม<wbr>งาน<wbr>บุกเบิก<wbr>มหาวิทยาลัย<wbr>เทคโนโลยี<wbr>สุรนารี
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>เป็น<wbr>นักวิชาการ<wbr>และ<wbr>นัก<wbr>บริหาร<wbr>ที่<wbr>ได้<wbr>รับ<wbr>การ<wbr>ยอม<wbr>รับ<wbr>ทั้ง<wbr>ใน<wbr>ประเทศ<wbr>และ<wbr>ระหว่าง<wbr>ประเทศ <wbr>ฉะนั้น<wbr>ทุก<wbr>หน่วย<wbr>งาน<wbr>จึง<wbr>เชิญ<wbr>ให้<wbr>ไปช่วย<wbr>วาง<wbr>รากฐาน<wbr>และ<wbr>พัฒนาการ<wbr>ศึกษา <wbr>เมื่อ<wbr>เสร็จสิ้น<wbr>การ<wbr>ปฏิบัติ<wbr>ภารกิจ<wbr>ที่ <wbr>searca <wbr>และ<wbr>กลับ<wbr>มา<wbr>ปฏิบัติ<wbr>ราชการ<wbr>ที่<wbr>ประเทศ<wbr>ไทย <wbr>พ.ศ. <wbr>2536  	<wbr>รองศาสตราจารย์<wbr>เรือง<wbr>อุไร <wbr>ศรีนิลทา <wbr>เล่า<wbr>ว่า 
<p><i>…ท่าน<wbr>ศาสตราจารย์ <wbr>ดร. <wbr>วิจิตร <wbr>ศรี<wbr>ส<wbr>อ้า<wbr>น <wbr>อธิการบดี<wbr>มหาวิทยาลัย<wbr>เทคโนโลยี<wbr>สุรนารี <wbr>กำลัง<wbr>หา<wbr>คน<wbr>ช่วย<wbr>งาน<wbr>ที่ <wbr>ม<wbr>ทส. <wbr>อยู่ <wbr>ก็<wbr>เลย<wbr>มา<wbr>ทาบทาม <wbr>คือ<wbr>ท่าน<wbr>ทราบ<wbr>ว่า<wbr>อาจารย์<wbr>เป็น<wbr>แกน<wbr>ก่อ<wbr>ร่าง<wbr>สร้าง<wbr>กำแพงแสน <wbr>ก็<wbr>เลย<wbr>ติดต่อ<wbr>มา <wbr>เป็นการ<wbr>จี้<wbr>ถูก<wbr>จุด <wbr>เพราะ<wbr>อาจารย์<wbr>ชอบ<wbr>งาน<wbr>ท้าทาย <wbr>งาน<wbr>บุกเบิก <wbr>และ<wbr>งาน<wbr>พัฒนา<wbr>อยู่แล้ว <wbr>อาจารย์<wbr>ก็<wbr>เลย<wbr>ตอบ<wbr>รับ<wbr>เข้า<wbr>ร่วม<wbr>งาน<wbr>กับ <wbr>ม<wbr>ทส. <wbr>ตอน<wbr>นั้น <wbr>ม<wbr>ทส. <wbr>กำลัง<wbr>เตรียม<wbr>รับ<wbr>นักศึกษา<wbr>ปี <wbr>1 <wbr>รุ่น<wbr>แรก <wbr>อาจารย์<wbr>ก็<wbr>โดด<wbr>เข้าไป<wbr>ช่วย<wbr>เพราะ<wbr>คิด<wbr>ว่า<wbr>จะ<wbr>มี<wbr>โอกาส<wbr>ใช้<wbr>ประสบการณ์<wbr>ที่มี<wbr>อยู่<wbr>ให้<wbr>เป็นประโยชน์<wbr>กับ<wbr>ประเทศชาติ<wbr>ได้<wbr>อีก<wbr>ครั้ง <wbr>ก็<wbr>เหมือนกับ<wbr>ที่<wbr>กำแพงแสน<wbr>เลย<wbr>ค่ะ <wbr>คือ<wbr>มหาวิทยาลัย<wbr>ใหม่จริงๆ <wbr>ไป<wbr>แรกๆ <wbr>ที่<wbr>อยู่<wbr>ก็<wbr>ยัง<wbr>ไม่มี <wbr>ต้อง<wbr>ไป<wbr>เช่า<wbr>โรงแรม<wbr>อยู่<wbr>ก่อน <wbr>เปิด<wbr>เรียน<wbr>วัน<wbr>แรก<wbr>เด็ก<wbr>เข้า<wbr>หอพัก <wbr>เกิด<wbr>น้ำ<wbr>ไม่<wbr>ไหล <wbr>อาจารย์<wbr>ต้อง<wbr>ไป<wbr>ซื้อ <wbr>tank <wbr>น้ำ<wbr>หลายๆ <wbr>tank <wbr>เชื่อม<wbr>ต่อ<wbr>กัน <wbr>และ<wbr>ปั๊ม<wbr>น้ำ<wbr>ให้<wbr>เด็ก<wbr>ใช้<wbr>ตาม<wbr>หอพัก <wbr>คือ<wbr>ต้อง<wbr>เริ่ม<wbr>ตั้งแต่<wbr>ยัง<wbr>ไม่มี<wbr>อะไร <wbr>มี<wbr>ปัญหา<wbr>ไม่<wbr>เว้นแต่<wbr>ละ<wbr>วัน <wbr>ก็<wbr>ต้อง<wbr>คอย<wbr>แก้ไข<wbr>กัน<wbr>ไป <wbr>อาจารย์<wbr>ก็<wbr>อยู่ <wbr>ม<wbr>ทส. <wbr>จน <wbr>ม<wbr>ทส. <wbr>เป็นรู<wbr>ป<wbr>เป็น<wbr>ร่าง <wbr>อาจารย์<wbr>เหนื่อย<wbr>มาก<wbr>เลย<wbr>นะ<wbr>คะ <wbr>อาจ<wbr>จะเป็น<wbr>เพราะ<wbr>อายุ<wbr>มาก<wbr>ขึ้น<wbr>กว่า<wbr>ตอน<wbr>ที่<wbr>ทำ<wbr>กำแพงแสน<wbr>มาก<wbr>ก็<wbr>เป็นได้ <wbr>แล้ว<wbr>ช่วง<wbr>หลัง<wbr>อาจารย์<wbr>มีอาการ<wbr>โรค<wbr>หัวใจ<wbr>ด้วย<wbr>นะ<wbr>ค่ะ <wbr>ถึง<wbr>อย่าง<wbr>นั้น<wbr>อาจารย์<wbr>ยัง<wbr>เคย<wbr>ปรารภ<wbr>ว่า<wbr>อยาก<wbr>อายุ<wbr>น้อย<wbr>กว่า<wbr>นี้<wbr>อีก<wbr>สัก  <wbr>10  <wbr>ปี <wbr>จะ<wbr>ได้<wbr>ทำ<wbr>งาน<wbr>ที่ <wbr>ม<wbr>ทส. <wbr>ให้ได้<wbr>มาก<wbr>กว่า<wbr>นี้ <wbr>มี<wbr>อะไร<wbr>อีก<wbr>หลาย<wbr>อย่าง<wbr>ที่<wbr>คิด<wbr>ไว้ <wbr>และ<wbr>อยาก<wbr>ทำ <wbr>แต่ว่า<wbr>เวลา<wbr>และ<wbr>กำลัง<wbr>กาย<wbr>ไม่<wbr>อำนวย <wbr>ม<wbr>ทส. <wbr>เป็น<wbr>มหาวิทยาลัย<wbr>ใน<wbr>กำกับ<wbr>ของ<wbr>รัฐฯ <wbr>การ<wbr>ใช้<wbr>เงิน <wbr>การ<wbr>ใช้<wbr>งบประมาณ<wbr>ค่อนข้าง<wbr>คล่องตัว <wbr>บุคลากร<wbr>ก็<wbr>กระตือรือร้น <wbr>เป็น<wbr>เหตุ<wbr>ให้<wbr>ผู้<wbr>บริหาร<wbr>ทำ<wbr>งาน<wbr>ได้<wbr>คล่อง <wbr>ไม่<wbr>สะดุด <wbr>อาจารย์<wbr>ทำ<wbr>งาน<wbr>อย่าง<wbr>สนุก <wbr>งาน<wbr>สำเร็จ<wbr>ไปด้วย<wbr>ดี <wbr>จนถึง<wbr>ทุกวันนี้ <wbr>ม<wbr>ทส. <wbr>ได้<wbr>ผลิต<wbr>บัณฑิต<wbr>ให้<wbr>กับ<wbr>ประเทศ<wbr>ไทย<wbr>ไป<wbr>หลาย<wbr>รุ่น<wbr>แล้ว <wbr>งาน<wbr>ที่ <wbr>ม<wbr>ทส. <wbr>ก็<wbr>เป็น<wbr>อีก<wbr>งาน<wbr>หนึ่ง<wbr>ที่<wbr>อาจารย์<wbr>ภาคภูมิใจ</i>

<img align=right width=50% src='image/p447.jpg'>
<p class=khead2>ผู้ทรง<wbr>คุณวุฒิ<wbr>พิเศษ<wbr>ด้าน<wbr>วิเทศสัมพันธ์ <wbr>มหาวิทยาลัย<wbr>เกษตรศาสตร์
<p>ภายหลัง<wbr>เกษียณอายุ<wbr>ราชการ<wbr>แล้ว <a href="p159.html"><wbr>ศาสตราจารย์ <wbr>ดร. <wbr>ธีระ  <wbr>สูตะบุตร</a> <wbr>อธิการบดี<wbr>ได้<wbr>เชิญ<wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา<wbr>มา<wbr>ช่วย<wbr>งาน<wbr>เป็น<wbr>ผู้ทรง<wbr>คุณวุฒิ<wbr>พิเศษ<wbr>ด้าน<wbr>วิเทศสัมพันธ์ <wbr>(วันที่  <wbr>1  <wbr>มกราคม <wbr>2541)  <wbr>เนื่องจาก<wbr>มี<wbr>งาน<wbr>ติดต่อ<wbr>ต่างประเทศ<wbr>มาก <wbr>และ<wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา<wbr>เป็น<wbr>ผู้เชี่ยวชาญ<wbr>และ<wbr>มี<wbr>ประสบการณ์<wbr>สูง<wbr>ใน<wbr>ด้าน<wbr>ต่างประเทศ <wbr>ด้วย<wbr>คุณลักษณะ<wbr>ประจำ<wbr>ตัว<wbr>ของ<wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา<wbr>ที่มี<wbr>คือ  <wbr>ทำ<wbr>งาน<wbr>เพราะ<wbr>อยาก<wbr>ทำ <wbr>ทำด้วย<wbr>ความเต็มใจ  <wbr>ซึ่ง <wbr>รองศาสตราจารย์<wbr>เรือง<wbr>อุไร  <wbr>ศรีนิลทา <wbr>ได้<wbr>กล่าว<wbr>ไว้<wbr>ว่า
<p><i>…อาจารย์<wbr>สำอาง<wbr>เป็น<wbr>คน<wbr>อยู่<wbr>บ้าน<wbr>เฉยๆ <wbr>ไม่<wbr>ได้ <wbr>คือ<wbr>ทั้ง<wbr>ชีวิต<wbr>ทำ<wbr>งาน<wbr>ทุก<wbr>วัน <wbr>วัน<wbr>ธรรมดา<wbr>ตื่น<wbr>มา<wbr>แล้ว<wbr>อยู่<wbr>บ้าน <wbr>จะ<wbr>รู้สึก<wbr>แปลกๆ <wbr>อาจารย์<wbr>บอก<wbr>ว่า<wbr>จะ<wbr>ไป<wbr>ทำ<wbr>งาน<wbr>อาทิตย์<wbr>ละ  <wbr>1  <wbr>วัน <wbr>ดิฉัน<wbr>คิด<wbr>ว่า<wbr>ดี<wbr>เหมือนกัน<wbr>เพราะ<wbr>อาจารย์<wbr>จะ<wbr>ได้<wbr>มี<wbr>โอกาส<wbr>พบ<wbr>เพื่อน <wbr>พบ<wbr>คน<wbr>รู้จัก<wbr>เก่าๆ <wbr>จะ<wbr>ได้<wbr>ไม่<wbr>เหงา <wbr>และได้<wbr>ทำ<wbr>ประโยชน์<wbr>กับ<wbr>มหาวิทยาลัย<wbr>เกษตรศาสตร์<wbr>ด้วย <wbr>แรกๆ <wbr>ก็<wbr>อาทิตย์<wbr>ละ<wbr>วัน<wbr>นะ<wbr>ค่ะ <wbr>แต่ไปๆ<wbr>มาๆ <wbr>อาจารย์<wbr>ไป<wbr>เกษตร<wbr>เกือบ<wbr>จะ<wbr>ทุก<wbr>วัน<wbr>เลย <wbr>เหมือนกับ<wbr>ว่า<wbr>ยัง<wbr>ไม่<wbr>เกษียณ <wbr>ลูก<wbr>ก็<wbr>ถาม<wbr>ได้ความ<wbr>ว่า <wbr>มี<wbr>เรื่อง<wbr>อื่นๆ <wbr>มา<wbr>ให้<wbr>อาจารย์<wbr>ช่วย <wbr>มี<wbr>คน<wbr>มา<wbr>ขอ<wbr>คำ<wbr>ปรึกษา<wbr>ใน<wbr>เรื่อง<wbr>ต่างๆ <wbr>เช่น <wbr>การเต<wbr>รี<wbr>ยม<wbr>ตัว<wbr>ออก<wbr>นอก<wbr>ระบบ<wbr>ของ<wbr>มหาวิทยาลัย <wbr>การเต<wbr>รี<wbr>ยม<wbr>งาน<wbr>รับ<wbr>พระราชทาน<wbr>ปริญญาบัตร <wbr>เป็นต้น….<wbr>อาจารย์<wbr>เป็นที่<wbr>ปรึกษา<wbr>ที่<wbr>ดี<wbr>คือ <wbr>นอกจาก<wbr>ความรู้<wbr>และ<wbr>ประสบการณ์<wbr>ที่มี<wbr>มาก<wbr>แล้ว <wbr>อาจารย์<wbr>ยัง<wbr>รอบคอบ<wbr>และ<wbr>มี<wbr>การ<wbr>ให้<wbr>คำ<wbr>แนะนำ<wbr>อย่าง<wbr>เป็น<wbr>ระบบ<wbr>ชัดเจน<wbr>คือ <wbr>จะ<wbr>อธิบาย<wbr>ชี้แจง<wbr>เป็น<wbr>ข้อๆ <wbr>ผู้ที่<wbr>มา<wbr>ขอ<wbr>คำ<wbr>ปรึกษา<wbr>จะ<wbr>ได้<wbr>คำ<wbr>แนะนำ<wbr>ที่<wbr>ครบ<wbr>และ<wbr>ไป<wbr>ปฏิบัติ<wbr>ได้<wbr>จริง</i>
		
<p class=khead2>สิ่งที่<wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>ยึดถือ<wbr>ปฏิบัติ
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>เป็น<wbr>คน<wbr>นุ่มนวล <wbr>อ่อนน้อม <wbr>กตัญญู<wbr>ต่อ<wbr>ครู <wbr>อาจารย์<wbr>ที่<wbr>สอน<wbr>มา<wbr>แม้<wbr>เพียง<wbr>ปี<wbr>เดียว <wbr>แต่<wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา<wbr>ก็<wbr>นับถือ<wbr>อาจารย์<wbr>ทุก<wbr>คน <wbr>ไม่<wbr>ว่า<wbr>จะ<wbr>เคย<wbr>สอน<wbr>หรือไม่<wbr>เคย<wbr>สอน <wbr>อาจารย์<wbr>จะ<wbr>ดูแล<wbr>หมด <wbr>รองศาสตราจารย์<wbr>เรือง<wbr>อุไร  <wbr>ศรีนิลทา <wbr>ได้<wbr>กล่าว<wbr>ถึง<wbr>สิ่งที่<wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา<wbr>ยึดถือ<wbr>ปฏิบัติ<wbr>ไว้ <wbr>ดังนี้
<p><i>…เรื่อง<wbr>ขอ<wbr>ยศ <wbr>ขอ<wbr>ตำแหน่ง <wbr>อาจารย์<wbr>สำอาง<wbr>ไม่<wbr>ขอ<wbr>นะ<wbr>ค่ะ <wbr>ผู้ช่วย<wbr>ศาสตราจารย์  <wbr>รองศาสตราจารย์ <wbr>จะทำ<wbr>งาน<wbr>ไป<wbr>เรื่อยๆ <wbr>คือ<wbr>ฉัน<wbr>ไม่<wbr>สนใจ<wbr>ใน<wbr>เรื่องอย่างนี้ <wbr>มุ่ง<wbr>ทำ<wbr>งาน<wbr>ที่<wbr>อยาก<wbr>ทำ <wbr>ผลงาน<wbr>เหลือ<wbr>พอ<wbr>แล้ว <wbr>เงินเดือน<wbr>มี<wbr>แค่<wbr>นี้<wbr>ก็<wbr>แค่<wbr>นี้ <wbr>ก็<wbr>ทำ<wbr>แต่<wbr>งาน <wbr>จนกระทั่ง<wbr>ท่าน<wbr>อธิการบดี<wbr>หลาย<wbr>ท่าน<wbr>บอก<wbr>ให้<wbr>ขอ<wbr>สัก<wbr>ที<wbr>เถอะ <wbr>ทำไม<wbr>ไม่<wbr>ขอ<wbr>สัก<wbr>ที <wbr>อาจารย์<wbr>ก็<wbr>บอก <wbr>ทำไม<wbr>เรา<wbr>ต้อง<wbr>ขอ <wbr>ผู้ช่วย<wbr>ศาสตราจารย์  <wbr>รองศาสตราจารย์ <wbr>อ้าง<wbr>สรรพคุณ<wbr>ตัว<wbr>เอง <wbr>ทำไม<wbr>เรา<wbr>ต้อง<wbr>บอก<wbr>ว่า<wbr>เรา<wbr>ดี<wbr>ยัง<wbr>ไง <wbr>ถ้า<wbr>ฉัน<wbr>ดี<wbr>ก็<wbr>ควร<wbr>พิจารณา<wbr>ให้<wbr>มา <wbr>ก็<wbr>ไม่<wbr>ดี<wbr>ก็<wbr>ไม่<wbr>ต้อง<wbr>ให้ <wbr>ดังนั้น <wbr>มหาวิทยาลัย<wbr>ไป<wbr>ขอ<wbr>ศาสตราจารย์<wbr>ให้<wbr>เลย <wbr>แล้ว<wbr>เรื่อง<wbr>กลับ<wbr>มา<wbr>เป็นรอง<wbr>ศาสตราจารย์ <wbr>รองศาสตราจารย์<wbr>ก็<wbr>รองศาสตราจารย์<wbr>ไป<wbr>เรื่อย
<p>มหาวิทยาลัย<wbr>เกษตรศาสตร์<wbr>เป็น<wbr>มหาวิทยาลัย<wbr>ที่<wbr>อาจารย์<wbr>สำอาง<wbr>รู้สึก<wbr>ว่า<wbr>มี<wbr>บุญ<wbr>คุณ<wbr>กับ<wbr>อาจารย์ <wbr>มหาวิทยาลัย <wbr>เกษตรศาสตร์<wbr>ได้<wbr>ให้<wbr>โอกาส<wbr>ไป<wbr>ร่ำเรียน<wbr>และ<wbr>ทำ<wbr>งาน<wbr>ใน<wbr>หน้าที่<wbr>ต่างๆ <wbr>อาจารย์<wbr>รัก<wbr>มหาวิทยาลัย<wbr>เกษตรศาสตร์ <wbr>อาจารย์<wbr>ทุ่มเท<wbr>ให้<wbr>กับ<wbr>มหาวิทยาลัย<wbr>เกษตรศาสตร์<wbr>ทุก<wbr>อย่าง <wbr>ตอน<wbr>ที่<wbr>อยู่<wbr>กับ<wbr>เกษตร <wbr>แม้<wbr>จะ<wbr>มี<wbr>บริษัท<wbr>อะไร<wbr>ต่อ<wbr>มิ<wbr>อะไร<wbr>มา<wbr>ติดต่อ<wbr>อาจารย์<wbr>ไป<wbr>ทำ<wbr>งาน <wbr>อาจารย์<wbr>ก็<wbr>ไม่<wbr>คิด<wbr>จะ<wbr>ไป <wbr>อาจารย์<wbr>ทำ<wbr>งาน<wbr>กับ<wbr>มหาวิทยาลัย<wbr>เกษตรศาสตร์<wbr>และ<wbr>หน่วย<wbr>งาน<wbr>ที่<wbr>เชื่อม<wbr>โยง<wbr>กับ<wbr>มหาวิทยาลัย<wbr>เกษตรศาสตร์<wbr>เป็น<wbr>หลัก <wbr>ความ<wbr>กตัญญู<wbr>รู้คุณ<wbr>เช่น<wbr>นี้<wbr>เป็น<wbr>สิ่งที่<wbr>อาจารย์<wbr>ถือ<wbr>ปฏิบัติ</i>
<img align=left width=25% src='image/p448.jpg'>
<p>ด้วย<wbr>เหตุ<wbr>ที่<wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>เป็น<wbr>ผู้<wbr>มี<wbr>ส่วน<wbr>สำคัญ<wbr>ใน<wbr>การ<wbr>พัฒนาการ<wbr>ศึกษา<wbr>และ<wbr>ค้นคว้า<wbr>ใน<wbr>ระดับ<wbr>อุดมศึกษา <wbr>ได้<wbr>อุทิศ<wbr>ตน<wbr>ให้<wbr>กับ<wbr>การ<wbr>พัฒนาการ<wbr>ศึกษา<wbr>ตลอด<wbr>มา <wbr>โดย<wbr>ดำเนิน<wbr>การ<wbr>ก่อสร้าง<wbr>ห้อง<wbr>ปฏิบัติการ <wbr>และ<wbr>จัดหา<wbr>วัสดุ<wbr>อุปกรณ์<wbr>ที่<wbr>จำเป็น<wbr>ใน<wbr>การเรียน<wbr>การ<wbr>สอน<wbr>และ<wbr>การ<wbr>วิจัย<wbr>ทางการ<wbr>เกษตร <wbr>อีก<wbr>ทั้ง<wbr>เป็น<wbr>ผู้<wbr>วาง<wbr>พื้นฐาน<wbr>การ<wbr>บริหาร <wbr>การ<wbr>ปฏิบัติ<wbr>งาน<wbr>ปรับปรุง<wbr>รูปแบบ<wbr>การ<wbr>ลงทะเบียน <wbr>การ<wbr>ติดตาม<wbr>ผล<wbr>และ<wbr>การ<wbr>รายงาน<wbr>ผล<wbr>การเรียน <wbr>นำ<wbr>ระบบ<wbr>คอมพิวเตอร์<wbr>มา<wbr>ใช้<wbr>ใน<wbr>การ<wbr>บันทึก <wbr>ประมวล<wbr>ผล<wbr>การเรียน<wbr>และ<wbr>การ<wbr>จัด<wbr>ตาราง<wbr>เรียน <wbr>ทำให้<wbr>การ<wbr>ดำเนิน<wbr>งาน<wbr>เกี่ยวกับ<wbr>การเรียน<wbr>การ<wbr>สอน<wbr>และ<wbr>การ<wbr>บริหาร<wbr>การศึกษา<wbr>ของ<wbr>มหาวิทยาลัย<wbr>เกษตรศาสตร์<wbr>เป็นไป<wbr>อย่าง<wbr>มี<wbr>ประสิทธิภาพ<wbr>เป็น<wbr>แบบอย่าง<wbr>ที่<wbr>ดี <wbr>อีก<wbr>ทั้ง<wbr>ได้<wbr>รับ<wbr>เกียรติ<wbr>และ<wbr>การ<wbr>ยกย่อง<wbr>อย่าง<wbr>สูง<wbr>ใน<wbr>วง<wbr>วิชาการ<wbr>เป็น<wbr>อเนก<wbr>ประการ<wbr>ทั้ง<wbr>ใน<wbr>ระดับ<wbr>ชาติ<wbr>และ<wbr>ระดับ<wbr>นานา<wbr>ชาติ <wbr>เช่น <wbr>ได้<wbr>รับ<wbr>ยกย่อง<wbr>เป็น<wbr>ศาสตราจารย์พิเศษ <wbr>สาขา<wbr>ปฐพีวิทยา <wbr>จาก <wbr>university <wbr>of <wbr>the <wbr>philippines <wbr>at <wbr>los <wbr>banos <wbr>และได้<wbr>รับ<wbr>โล่<wbr>เกียรติยศ<wbr>ใน<wbr>ฐานะ<wbr>ผู้<wbr>มี<wbr>พระคุณ<wbr>ต่อ<wbr>การ<wbr>วาง<wbr>รากฐาน <wbr>แนว<wbr>นโยบาย<wbr>พัฒนา<wbr>บุคลากร<wbr>และ<wbr>วิชาการ<wbr>สาขา<wbr>ปฐพีวิทยา <wbr>เป็นต้น <wbr>สภา<wbr>มหาวิทยาลัย <wbr>เกษตรศาสตร์<wbr>ได้<wbr>มี<wbr>มติ<wbr>ให้ได้<wbr>รับ<wbr>พระราชทาน<wbr>ปริญญา<wbr>วิทยา<wbr>ศาสตร<wbr>ดุษฎีบัณฑิต<wbr>กิตติมศักดิ์ <wbr>สาขา<wbr>ศึกษา<wbr>ศาสตร์<wbr>เกษตร<wbr>เพื่อ<wbr>เป็น<wbr>เกียรติ<wbr>สืบไป
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>ได้<wbr>รับ<wbr>พระราชทาน<wbr>เครื่องราชอิสริยาภรณ์<wbr>ชั้น<wbr>สูงสุด<wbr>คือ <wbr>ประ<wbr>ถ<wbr>มา<wbr>ภรณ์<wbr>มงกุฎไทย 
<p><b>ใน<wbr>ด้าน<wbr>ครอบครัว</b> <wbr>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>สมรส<wbr>กับ<wbr>รองศาสตราจารย์<wbr>เรือง<wbr>อุไร  <wbr>(บุญ<wbr>บงการ)  <wbr>ศรีนิลทา <wbr>มี<wbr>ธิดา <wbr>1 <wbr>คน <wbr>คือ <wbr>นางสาว<wbr>ชุติ<wbr>เม<wbr>ษฏ์  <wbr>ศรีนิลทา <wbr>เป็น<wbr>อาจารย์<wbr>ภาค<wbr>วิชา<wbr>วิศวกรรม<wbr>คอมพิวเตอร์ <wbr>คณะ<wbr>วิศวกรรมศาสตร์ <wbr>สถาบัน<wbr>เทคโนโลยี<wbr>พระจอมเกล้า<wbr>เจ้าคุณ<wbr>ทหาร<wbr>ลาดกระบัง
<p>รองศาสตราจารย์ <wbr>ดร. <wbr>สำอาง  <wbr>ศรีนิลทา <wbr>ได้<wbr>ถึงแก่กรรม<wbr>เมื่อ<wbr>วันที่  <wbr>16  <wbr>กรกฎาคม  <wbr>2543  <wbr>สิริ<wbr>อายุ<wbr>ได้  <wbr>64  <wbr>ปี
</div>
<div class=ksrc>แหล่งข้อมูล
<p>วิโรจ  <wbr>อิ่ม<wbr>พิทักษ์ <wbr>และ<wbr>เรือง<wbr>อุไร  <wbr>ศรีนิลทา.  <wbr>สัมภาษณ์,  <wbr>25 <wbr>มิถุนายน <wbr>2544.
<p>สำอาง  <wbr>ศรีนิลทา.  <wbr>สมุด<wbr>ประวัติ<wbr>ประจำ<wbr>ตัว<wbr>ข้าราชการ<wbr>สำนัก<wbr>นายกรัฐมนตรี, <wbr>2503.
</div>
</body>
</html>
