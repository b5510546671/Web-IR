<html><head><meta http-equiv="content-type" content="text/html; charset=utf-8">
<link rel="shortcut icon" href="image/ku60.gif">
<link href="ku60.css" rel="stylesheet" type="text/css">
<title>ศาสตราจารย์ ดร.อุบล เรียงสุวรรณ</title>
</head>
<body>
<script src=ku60.js></script>
<table width=100% class=kmainmenu>
    <tr><td>
    &nbsp; <a href="p001.html">หน้าแรก</a>
    &nbsp; <a href="p035.html">นายกสภาฯ</a>
    &nbsp; <a href="p110.html">อธิการบดีฯ</a>
    &nbsp; <a href="p170.html">ผู้ทำประโยชน์ฯ</a>

    <td align=right>
    <select id=pmenu onchange="location = 'p'+this.options[this.selectedindex].value+'.html';">
    <optgroup label="ประวัติมหาวิทยาลัย">
             <option value=007>จดหมายจากหลวงหลวงสุวรรณวาจกกสิกิจ ถึง จอมพล ป. พิบูลสงคราม
    </option><option value=010>การเกษตรสมัยกรุงสุโขทัย และกรุงศรีอยุธยา
    </option><option value=011>การเกษตรสมัยกรุงรัตนโกสินทร์
    </option><option value=012>จุดเริ่มแรกของการศึกษาทางเกษตรของประเทศไทย
    </option><option value=013>มหาวิทยาลัยเกษตรศาสตร์
    </option>
	</optgroup>

    <optgroup label="สัญลักษณ์, ภาพ หรือ เรื่องราวเด่นๆ">
             <option value=9001>ตราประจำมหาวิทยาลัยเกษตรศาสตร์
    </option><option value=9002>พระพิรุณทรงนาค
    </option><option value=9003>พระพุทธชินสีห์จำลอง
    </option><option value=9004>เสาธงรูปทรงเมล็ดข้าวเปลือก
    </option><option value=9005>ต้นนนทรี
    </option><option value=9006>ทรงปลูกต้นนนทรีและทรงดนตรี
    </option><option value=9007>วันพระราชทานเพลงพระราชนิพนธ์ "เกษตรศาสตร์"
    </option><option value=9008>หอประชุม มหาวิทยาลัยเกษตรศาสตร์
    </option><option value=9009>ศาลาหกเหลี่ยม
    </option><option value=9010>หมุดหลักมหาวิทยาลัยเกษตรศาสตร์
    </option><option value=9011>อนุสาวรีย์สามบูรพาจารย์
    </option><option value=9012>อาคารเทพศาสตร์สถิตย์
    </option><option value=9013>หออนุสรณ์ 60 ปี มหาวิทยาลัยเกษตรศาสตร์
    </option><option value=9014>สมเด็จพระศรีนครินทราบรมราชชนนี
    </option><option value=9015>สมเด็จพระนางเจ้ารำไพพรรณี พระบรมราชินี ในพระบาทสมเด็จพระปกเกล้าเจ้าอยู่หัว
    </option><option value=9016>สระสุวรรณชาด
    </option><option value=9017>พระบาทสมเด็จพระเจ้าอยู่หัวทรงปล่อยปลาหมอเทศหน้ากรมประมง
    </option><option value=9018>แคปซูลเวลา  มหาวิทยาลัยเกษตรศาสตร์
    </option><option value=9019>วันรำลึกถึงรัชกาลที่ 8 ทรงหว่านข้าว ณ เกษตรกลาง บางเขน
    </option><option value=9020>หอประวัติ  มหาวิทยาลัยเกษตรศาสตร์
    </option><option value=9021>จักรยานเกษตร
    </option></optgroup>
    </select>
</table>
<div class=kmenu>
    <select id=pname style='width:100%;' onchange="location = 'p'+this.options[this.selectedindex].value+'.html';">
    <optgroup label="นายกสภามหาวิทยาลัย">
             <option value=040>พลเรือเอก สินธุ์  กมลนาวิน
    </option><option value=042>นาย ทวี  บุณยเกตุ
    </option><option value=044>พระยา อรรถการีย์นิพนธ์
    </option><option value=045>พระยา อัชราชทรงสิริ

    </option><option value=047>นาย จรูญ  สืบแสง
    </option><option value=048>พันเอก ช่วง  เชวงศักดิ์สงคราม
    </option><option value=050>พันตรี ควง  อภัยวงศ์
    </option><option value=051>หม่อมเจ้า สิทธิพร  กฤดากร
    </option><option value=056>พระยา พนานุจร
    </option><option value=058>พระช่วงเกษตรศิลปการ
    </option><option value=061>พลเอก เภาเพียรเลิศ  บริภัณฑ์ยุทธกิจ
    </option><option value=062>จอมพลเรือ หลวงยุทธศาสตร์โกศล
    </option><option value=063>พลเรือโท หลวงสุนาวินวิวัฒ
    </option><option value=064>จอมพล ผิน  ชุณหะวัณ
    </option><option value=066>นาย วิบูลย์  ธรรมบุตร
    </option><option value=068>นาย สวัสดิ์  มหาผล

    </option><option value=069>จอมพล สฤษดิ์  ธนะรัชต์
    </option><option value=071>จอมพล ถนอม  กิตติขจร
    </option><option value=073>ศาสตราจารย์พิเศษ อินทรี  จันทรสถิตย์
    </option><option value=082>พระเจ้าวรวงศ์เธอ พระองค์เจ้า จักรพันธ์เพ็ญศิริ
    </option><option value=086>ศาสตราจารย์ ดร.ประเสริฐ  ณ นคร
    </option><option value=094>ศาสตราจารย์พิเศษ ประยูร  จินดาประดิษฐ์
    </option><option value=097>ศาสตราจารย์ ดร.สง่า  สรรพศรี
    </option><option value=104>ฯพณฯ นายอำพล  เสนาณรงค์
    </option><option value=322>อาจารย์ ปราโมทย์  ไม้กลัด
    </option></optgroup>

    <optgroup label="อธิการบดีมหาวิทยาลัย">
             <option value=114>หลวงสุวรรณวาจกกสิกิจ
    </option><option value=123>หม่อมหลวง ชูชาติ  กำภู
    </option><option value=129>ศาสตราจารย์ ระพี  สาคริก
    </option><option value=135>ศาสตราจารย์ ดร. ไพฑูรย์  อิงคสุวรรณ

    </option><option value=139>ผู้ช่วยศาสตราจารย์ ดร. จงรัก  ปรีชานนท์
    </option><option value=145>ศาสตราจารย์  ดร. สุธรรม  อารีกุล
    </option><option value=152>ศาสตราจารย์ ดร. กำพล อดุลวิทย์
    </option><option value=159>ศาสตราจารย์ ดร. ธีระ  สูตะบุตร
    </option><option value=600>รองศาสตราจารย์ ดร. วิโรจ  อิ่มพิทักษ์
    </option><option value=601>รองศาสตราจารย์ วัฒนา  สวรรยาธิปัติ
    </option><option value=602>รองศาสตราจารย์ นสพ. ดร. ธานีรัตน์  สานติวัตร
    </option><option value=603>รองศาสตราจารย์ วุฒิชัย   กปิลกาญจน์
    </option></optgroup>

    <optgroup label="ผู้ทำประโยชน์ให้กับมหาวิทยาลัย">
             <option value=171>ศาสตราจารย์ ดร. กฤษณา  ชุติมา
    </option><option value=178>อาจารย์ กวี  วิสุทธารมณ์
    </option><option value=182>อาจารย์ ดร. กัญจนา  สินธวานนท์
    </option><option value=185>อาจารย์ ก่าน  ชลวิจารณ์
    </option><option value=189>ศาสตราจารย์ ดร. เกษม  จันทร์แก้ว
    </option><option value=193>ผู้ช่วยศาสตราจารย์ ดร. เกษม สุขสถาน

    </option><option value=202>ศาสตราจารย์ ดร. จรัญ  จันทลักขณา
    </option><option value=209>ศาสตราจารย์ จรัด  สุนทรสิงห์
    </option><option value=214>ศาสตราจารย์ จักร  โชติศาลิกร
    </option><option value=217>ศาสตราจารย์ จักร  พิชัยรณรงค์สงคราม
    </option><option value=222>ผู้ช่วยศาสตราจารย์ จำนงค์  สมประสงค์
    </option><option value=225>ศาสตราจารย์ จินดา  เทียมเมธ
    </option><option value=227>ศาสตราจารย์ คุณชวนชม จันทระเปารยะ
    </option><option value=234>ศาสตราจารย์ หม่อมราชวงศ์ ชวนิศนดากร วรวรรณ
    </option><option value=241>ศาสตราจารย์ เชื้อ  ว่องส่งสาร
    </option><option value=244>ศาสตราจารย์ โชติ สุวัตถิ
    </option><option value=246>ศาสตราจารย์พิเศษ ดร. ไชยยงค์  ชูชาติ
    </option><option value=250>ผู้ช่วยศาสตราจารย์ ดรุณา  สมบูรณกุล
    </option><option value=253>ศาสตราจารย์ เต็ม  สมิตินันทน์
    </option><option value=256>ศาสตราจารย์ ดร. ทวี  ญาณสุคนธ์
    </option><option value=260>ผู้ช่วยศาสตราจารย์ ทองพันธุ์ พูนสุวรรณ
    </option><option value=265>ผู้ช่วยศาสตราจารย์ ทัสนี  สรสุชาติ
    </option><option value=270>ศาสตราจารย์ เทียม  คมกฤส
    </option><option value=273>ศาสตราจารย์ นภา  โล่ห์ทอง
    </option><option value=279>รองศาสตราจารย์ นาวาตรี นฤดม บุญ-หลง
    </option><option value=282>ศาสตราจารย์ ดร. นิพนธ์  คันธเสวี
    </option><option value=289>ศาสตราจารย์ ดร. บรรเจิด  คติการ
    </option><option value=294>รองศาสตราจารย์ ดร. บรรพต ณ ป้อมเพชร
    </option><option value=301>ศาสตราจารย์พิเศษ บุญ  อินทรัมพรรย์
    </option><option value=306>ศาสตราจารย์ ดร.  บุญธรรม จิตต์อนันต์
    </option><option value=312>รองศาสตราจารย์ บุญสม  สุวชิรัตน์
    </option><option value=316>รองศาสตราจารย์ ประชุม  ทัพภะสุต
    </option><option value=319>อาจารย์ ปราณี แจ้งเจนกิจ

    </option><option value=326>ศาสตราจารย์ ปวิณ  ปุณศรี
    </option><option value=332>ศาสตราจารย์ ดร. พนม  สมิตานนท์
    </option><option value=340>รองศาสตราจารย์ พร  สุวรรณวาจกกสิกิจ

    </option><option value=345>ศาสตราจารย์ พันธุม  ดิษยมณฑล
    </option><option value=348>ศาสตราจารย์พิเศษ ดร. พิศ  ปัณยาลักษณ
    </option><option value=351>ศาสตราจารย์ เพ็ญศรี  กาญจโนมัย
    </option><option value=354>รองศาสตราจารย์ ไพบูลย์  ไพรีพ่ายฤทธิ์
    </option><option value=360>นายแพทย์ ภิญโญ  กัลยาณมิตร
    </option><option value=368>ศาสตราจารย์ เมฆ  บุญพราหมณ์
    </option><option value=372>อาจารย์ ดร. ระดม  เศรษฐีธร
    </option><option value=375>ศาสตราจารย์ รำพึง  ดิสสะมาน
    </option><option value=381>ศาสตราจารย์ ดร. วัฒนา  เสถียรสวัสดิ์
    </option><option value=385>รองศาสตราจารย์ วิฑูรย์  หงษ์สุมาลย์
    </option><option value=389>ศาสตราจารย์ วิทย์  ธารชลานุกิจ
    </option><option value=393>ศาสตราจารย์ ดร. สนิท  อักษรแก้ว
    </option><option value=400>ศาสตราจารย์ สมเพียร  เกษมทรัพย์
    </option><option value=409>ผู้ช่วยศาสตราจารย์ สมศักดิ์  วิราพร
    </option><option value=416>ศาสตราจารย์ หลวงสมานวนกิจ
    </option><option value=418>ศาสตราจารย์ ดร. สรสิทธิ์  วัชโรทยาน
    </option><option value=426>ผู้ช่วยศาสตราจารย์ ดร. สันทัด  โรจนสุนทร
    </option><option value=434>รองศาสตราจารย์ สายสนม  ประดิษฐดวง
    </option><option value=440>ศาสตราจารย์ สาโรช  มนตระกูล
    </option><option value=443>รองศาสตราจารย์ ดร. สำอาง  ศรีนิลทา
    </option><option value=449>ผู้ช่วยศาสตราจารย์ ดร.  สุขประชา  วาจานนท์
    </option><option value=453>ศาสตราจารย์ ดร. สุจินต์  จินายน
    </option><option value=457>รองศาสตราจารย์ คุณหญิง สุชาดา  ศรีเพ็ญ
    </option><option value=462>ศาสตราจารย์ ดร. สุชีพ  รัตรสาร
    </option><option value=468>ศาสตราจารย์ ดร. สุมินทร์  สมุทคุปติ์
    </option><option value=474>ศาสตราจารย์ ดร. สุวรรณ  เกษตรสุวรรณ
    </option><option value=482>อาจารย์ เสรี  ไตรรัตน์
    </option><option value=486>ศาสตราจารย์ ดร. โสภิณ  ทองปาน
    </option><option value=491>ศาสตราจารย์ อมร  ภูมิรัตน
    </option><option value=500>ศาสตราจารย์ ดร. อรรถ  นาครทรรพ
    </option><option value=508>รองศาสตราจารย์ อรรถ บุญนิธี
    </option><option value=515>ว่าที่ร้อยตรี อวบ  เหมะรัชตะ
    </option><option value=520>ศาสตราจารย์ อักษร  ศรีเปล่ง
    </option><option value=527>อาจารย์ อัญเชิญ  ชมภูโพธิ์
    </option><option value=533>รองศาสตราจารย์ อาบ  นคะจัด
    </option><option value=540>ผู้ช่วยศาสตราจารย์ อารย์  นวลอินทร์
    </option><option value=544>ศาสตราจารย์ ดร. อุทิศ  นาคสวัสดิ์
    </option><option value=554>ศาสตราจารย์ ดร. อุบล  เรียงสุวรรณ
    </option></optgroup>
    </select>

    <br><img class=kpic id=pimage>
    <br><div id=pnote></div>
</div>

<script>
    document.getelementbyid("pname").value = "554";
    document.getelementbyid("pmenu").value = "554";
    pimage.src = "image/p554.jpg";
    pimage.title = "ศาสตราจารย์ ดร.อุบล เรียงสุวรรณ";
</script>


<div class=kbody>
<p><b>ศาสตราจารย์  <wbr>ดร. <wbr>อุบล <wbr>เรียงสุวรรณ</b> <wbr>เกิด<wbr>เมื่อ<wbr>วันที่ <wbr>9 <wbr>พฤศจิกายน <wbr>2461 <wbr>ณ <wbr>ตำบล<wbr>สำ<wbr>เพ็ง <wbr>อ.<wbr>สัมพันธวงศ์ <wbr>กรุงเทพฯ <wbr>เป็น<wbr>บุตรี<wbr>คน<wbr>โต<wbr>และ<wbr>คน<wbr>เดียว<wbr>ของ<wbr>นาย<wbr>สิทธิ์ <wbr>และ<wbr>นาง<wbr>สุภาพ <wbr>ป<wbr>ภา<wbr>ว<wbr>สิทธิ <wbr>ซึ่ง<wbr>เป็น<wbr>คหบดี<wbr>และ<wbr>คหปตานี<wbr>ใน<wbr>ย่าน<wbr>นั้น <wbr>ใน<wbr>วัย<wbr>เยาว์<wbr>ได้<wbr>เข้า<wbr>ศึกษา<wbr>ใน<wbr>โรงเรียน<wbr>ใน<wbr>ละแวก<wbr>บ้าน <wbr>ได้แก่ <wbr>โรงเรียน<wbr>ราษฎร์เจริญ <wbr>และ<wbr>จบ<wbr>ชั้น<wbr>มัธยม<wbr>บริบูรณ์<wbr>จาก<wbr>โรงเรียน<wbr>สาย<wbr>ปัญญา <wbr>เมื่อ <wbr>พ.ศ. <wbr>2477
<p>ใน<wbr>ระดับ<wbr>อุดมศึกษา <wbr>ชั้น<wbr>แรก <wbr>ศาสตราจารย์ <wbr>ดร. <wbr>อุบล <wbr>สำเร็จ<wbr>ได้<wbr>รับ<wbr>ปริญญา<wbr>อักษร<wbr>ศาสตร<wbr>บัณฑิต<wbr>จาก<wbr>คณะ<wbr>อักษรศาสตร์ <wbr>จุฬาลงกรณ์<wbr>มหาวิทยาลัย <wbr>ใน <wbr>พ.ศ. <wbr>2482 <wbr>แล้ว<wbr>ศึกษา<wbr>วิชา<wbr>ครู<wbr>ต่อ<wbr>ใน<wbr>คณะ<wbr>ครุศาสตร์<wbr>อีก <wbr>1 <wbr>ปี <wbr>ก็<wbr>สำเร็จ<wbr>ประโยค<wbr>วิชา<wbr>ครู<wbr>มัธยม <wbr>(ป.ม.) <wbr>หลังจาก<wbr>นั้น<wbr>ได้<wbr>เข้า<wbr>รับราชการ<wbr>กรม<wbr>สามัญ<wbr>ศึกษา <wbr>กระทรวง<wbr>ศึกษาธิการ <wbr>เป็น<wbr>ครู<wbr>สอน<wbr>ที่<wbr>โรงเรียน<wbr>ศึกษา<wbr>นารี <wbr>เป็น<wbr>ครู<wbr>ใหญ่<wbr>โรงเรียน<wbr>สตรี<wbr>ประจำ<wbr>จังหวัดพระนครศรีอยุธยา <wbr>โรงเรียน<wbr>สตรี<wbr>ประจำ<wbr>จังหวัด<wbr>นครราชสีมา <wbr>และ<wbr>โรงเรียน<wbr>สตรี<wbr>พัทลุง  <wbr>โสภณ<wbr>พัทลุง<wbr>กู<wbr>ล <wbr>ระหว่าง<wbr>ปลาย <wbr>พ.ศ. <wbr>2483 <wbr>ถึง<wbr>ต้น <wbr>พ.ศ. <wbr>2495 <wbr>ต่อจาก<wbr>นั้น<wbr>ย้าย<wbr>ไป<wbr>สังกัด<wbr>กรม<wbr>วิสามัญ<wbr>ศึกษา <wbr>เป็น<wbr>ศึกษานิเทศก์ <wbr>พ.ศ. <wbr>2497 <wbr>ศึกษา<wbr>ต่อ<wbr>วิชา<wbr>ครู<wbr>ประถม<wbr>ที่<wbr>คณะ<wbr>ครุศาสตร์ <wbr>ได้<wbr>ปริญญา<wbr>ครุ<wbr>ศาสตร<wbr>บัณฑิต <wbr>(เกียรตินิยม<wbr>อันดับ <wbr>2) <wbr>อีก<wbr>ปริญญา<wbr>หนึ่ง <wbr>ก่อน<wbr>จะ<wbr>ได้<wbr>รับทุน<wbr>ของ<wbr>กระทรวง<wbr>ศึกษาธิการ<wbr>ไป<wbr>ศึกษา<wbr>ระดับ<wbr>ปริญญา<wbr>โท<wbr>และ<wbr>เอก<wbr>สาขา<wbr>การ<wbr>ประถม<wbr>ศึกษา  <wbr>ณ  <wbr>university  <wbr>of  <wbr>northern  <wbr>colorado  <wbr>ประเทศ<wbr>สหรัฐ<wbr>อเมริกา <wbr>ระหว่าง <wbr>พ.ศ. <wbr>2498 - <wbr>2502 <wbr>เมื่อ<wbr>สำเร็จ<wbr>การศึกษา<wbr>กลับ<wbr>มา<wbr>แล้ว<wbr>ได้<wbr>โอน<wbr>ย้าย<wbr>ไป<wbr>สังกัด<wbr>คณะ<wbr>ครุศาสตร์ <wbr>จุฬาลงกรณ์<wbr>มหาวิทยาลัย <wbr>ได้<wbr>รับ<wbr>แต่งตั้ง<wbr>ให้<wbr>เป็น<wbr>ผู้ช่วย<wbr>ศาสตราจารย์<wbr>เมื่อ<wbr>พ.ศ. <wbr>2506 <wbr>และ<wbr>อีก<wbr>เพียง <wbr>4 <wbr>ปี<wbr>ต่อ<wbr>มา<wbr>ท่าน<wbr>ก็ได้<wbr>รับ<wbr>พระบรม<wbr>ราชโองการ<wbr>แต่งตั้ง<wbr>ให้<wbr>ดำรง<wbr>ตำแหน่ง<wbr>ศาสตราจารย์
<p>ระหว่าง <wbr>พ.ศ. <wbr>2508 - <wbr>ต้น <wbr>พ.ศ. <wbr>2514 <wbr>ได้<wbr>รับ<wbr>มอบหมาย<wbr>ให้<wbr>ปฏิบัติ<wbr>หน้าที่<wbr>อาจารย์<wbr>ใหญ่<wbr>โรงเรียนสาธิต <wbr>จุฬาลงกรณ์<wbr>มหาวิทยาลัย
<p>ศาสตราจารย์ <wbr>ดร. <wbr>อุบล  <wbr>เรียงสุวรรณ <wbr>ได้<wbr>โอน<wbr>ย้าย<wbr>มา<wbr>สังกัด<wbr>คณะ<wbr>ศึกษา<wbr>ศาสตร์ <wbr>มหาวิทยาลัย<wbr>เกษตรศาสตร์ <wbr>เมื่อ<wbr>วันที่ <wbr>28 <wbr>เมษายน <wbr>พ.ศ. <wbr>2514 <wbr>และได้<wbr>รับ<wbr>แต่งตั้ง<wbr>ให้<wbr>เป็น<wbr>คณบดี<wbr>คณะ<wbr>ศึกษา<wbr>ศาสตร์<wbr>และ<wbr>ปฏิบัติ<wbr>หน้าที่<wbr>อาจารย์<wbr>ใหญ่<wbr>โรงเรียนสาธิต<wbr>แห่ง<wbr>มหาวิทยาลัย<wbr>เกษตรศาสตร์<wbr>เมื่อ<wbr>วันที่ <wbr>9 <wbr>ธันวาคม <wbr>ปี<wbr>เดียวกัน<wbr>นั้น<wbr>เอง <wbr>หลังจาก<wbr>ครบ<wbr>วาระ<wbr>ใน <wbr>พ.ศ. <wbr>2518 <wbr>แล้ว<wbr>ท่าน<wbr>ก็ได้<wbr>ปฏิบัติ<wbr>หน้าที่<wbr>ที่ปรึกษา<wbr>รอง<wbr>อธิการบดี<wbr>ฝ่าย<wbr>วิชาการ <wbr>จน<wbr>เกษียณอายุ<wbr>ราชการ<wbr>ใน <wbr>พ.ศ. <wbr>2522
<p>ใน<wbr>ด้าน<wbr>ชีวิต<wbr>ส่วนตัว <wbr>ศาสตราจารย์ <wbr>ดร.<wbr>อุบล <wbr>เรียงสุวรรณ <wbr>สมรส<wbr>และ<wbr>มี<wbr>บุตร<wbr>ชาย <wbr>2 <wbr>คน<wbr>และ<wbr>บุตร<wbr>สาว <wbr>2 <wbr>คน
<img align=left width=50% src='image/p555.jpg'>
<p>ศาสตราจารย์ <wbr>ดร. <wbr>อุบล  <wbr>เรียงสุวรรณ  <wbr>มี<wbr>คุณสมบัติ<wbr>ของ  <i><wbr>ผู้หญิง<wbr>เก่ง</i>  <wbr>มา<wbr>แต่<wbr>ตั้งแต่<wbr>เด็ก  <wbr>กล่าว<wbr>คือ<wbr>ท่าน<wbr>เป็น<wbr>คน<wbr>เรียน<wbr>หนังสือ<wbr>เก่ง <wbr>ได้<wbr>เรียน<wbr>ข้ามชั้น <wbr>เมื่อ<wbr>สอบ<wbr>ชิง<wbr>ทุน<wbr>ไป<wbr>ศึกษา<wbr>ต่อ<wbr>ต่างประเทศ<wbr>ก็<wbr>สอบ<wbr>ได้<wbr>เป็นที่ <wbr>1 <wbr>ท่าน<wbr>เป็น  <wbr>ผู้<wbr>นำ  <wbr>ที่<wbr>สามารถ<wbr>ทั้ง<wbr>ใน<wbr>ชีวิต<wbr>ส่วนตัว<wbr>และ<wbr>ใน<wbr>หน้าที่<wbr>การ<wbr>งาน <wbr>อุทิศ<wbr>ตน<wbr>ให้<wbr>แก่<wbr>การ<wbr>ทำ<wbr>งาน<wbr>เพื่อ<wbr>ส่วนรวม<wbr>ตลอด<wbr>ชีวิต <wbr>ลูกๆ <wbr>ของ<wbr>ท่าน<wbr>กล่าว<wbr>ไว้<wbr>ว่า  <i>…<wbr>แม่เลี้ยง<wbr>เรา<wbr>ทั้ง<wbr>สี่<wbr>ให้<wbr>แข็งแกร่ง<wbr>ช่วย<wbr>ตัว<wbr>เอง<wbr>ได้ <wbr>แม่<wbr>บอก<wbr>ว่า<wbr>แม่<wbr>ต้อง<wbr>เอา<wbr>เวลา<wbr>ไปช่วย<wbr>ลูก<wbr>คน<wbr>อื่น<wbr>อีก<wbr>หลาย<wbr>คน<wbr>ฉะนั้น<wbr>เธอ<wbr>สี่<wbr>คน<wbr>อย่า<wbr>สร้าง<wbr>ปัญหา <wbr>นอกเหนือ<wbr>จาก<wbr>ความ<wbr>จริงจัง <wbr>ทำ<wbr>อะไร<wbr>จะ<wbr>ต้อง<wbr>ทำให้<wbr>ได้<wbr>และ<wbr>สิ่งที่<wbr>ทำ<wbr>นั้น<wbr>จะ<wbr>ต้อง<wbr>ดีที่สุด<wbr>เสมอ  <wbr>และ<wbr>ความ<wbr>เป็น  <wbr>ผู้ที่<wbr>มี<wbr>ทั้ง<wbr>ความ<wbr>ฉลาด<wbr>ล้ำลึก <wbr>มี<wbr>ความเก่ง<wbr>และ<wbr>ความ<wbr>กล้า<wbr>ที่<wbr>ชัดเจน</i>  <wbr>แล้ว<wbr>ศาสตราจารย์ <wbr>ดร. <wbr>อุบล  <wbr>เรียงสุวรรณ <wbr>มี<wbr>ธรรมชาติ<wbr>อัน<wbr>อ่อนโยน<wbr>ของ<wbr>ครู<wbr>และ<wbr>แม่ <wbr>ท่าน<wbr>เป็น<wbr>คนที่<wbr>เอาใจใส่<wbr>คน<wbr>รอบ<wbr>ข้าง<wbr>โดยไม่มี<wbr>ยกเว้น <wbr>นาย<wbr>ไมตรี  <wbr>จินดา <wbr>ลูกศิษย์<wbr>โรงเรียนสาธิต <wbr>จุฬาลงกรณ์<wbr>มหาวิทยาลัย<wbr>ซึ่ง<wbr>ต่อ<wbr>มาก<wbr>ลาย<wbr>เป็น<wbr>ลูกเขย<wbr>ของ<wbr>ท่าน<wbr>เล่า<wbr>ถึง<wbr>ภาพ<wbr>ประทับใจ<wbr>เกี่ยวกับ<wbr>ท่าน<wbr>ไว้<wbr>ว่า <i>…<wbr>ใน<wbr>ระหว่าง<wbr>ทาง<wbr>เดิน<wbr>ใน<wbr>โรงเรียน   <wbr>อาจารย์<wbr>พบ<wbr>ใคร<wbr>ก็จะ<wbr>ทักทาย<wbr>ดูแล <wbr>สนใจ <wbr>สั่งสอน<wbr>นักเรียน<wbr>ไป<wbr>เสีย<wbr>ทุก<wbr>คน <wbr>ให้<wbr>คำ<wbr>แนะนำ<wbr>เป็น<wbr>ส่วนตัว <wbr>ถาม<wbr>ถึง<wbr>ทุกข์สุข<wbr>ของ<wbr>นักเรียน<wbr>แทบ<wbr>จะ<wbr>ทุก<wbr>คน<wbr>ก็ว่า<wbr>ได้ที<wbr>เดียว  <wbr>และ<wbr>อีก<wbr>ครั้งที่<wbr>ลูก ๆ  <wbr>กล่าว<wbr>ถึง<wbr>แม่<wbr>ว่า…  <wbr>แม่<wbr>ช่วย<wbr>ทุก<wbr>คนที่<wbr>ผ่าน<wbr>เข้า<wbr>มา<wbr>ใน<wbr>ชีวิต<wbr>แม่<wbr>โดย<wbr>ไม่<wbr>คิดถึง<wbr>สิ่ง<wbr>ใด<wbr>ตอบแทน <wbr>แม่<wbr>จะ<wbr>บอก<wbr>ลูก ๆ <wbr>เสมอ<wbr>ว่า <wbr>ใคร<wbr>ก็ตาม<wbr>เรา<wbr>ช่วย<wbr>เขา<wbr>ได้<wbr>มันดี<wbr>ทั้งนั้น</i>
<p>ท่าน<wbr>เป็น<wbr>กัลยาณมิตร<wbr>กับ<wbr>เพื่อน<wbr>ร่วม<wbr>งาน <wbr>เป็นกันเอง <wbr>ให้<wbr>คำ<wbr>แนะนำ<wbr>ช่วยเหลือ <wbr>และได้<wbr>ทำให้  <wbr>เพื่อน<wbr>ร่วม<wbr>งาน  <wbr>ซึ่ง<wbr>ส่วนใหญ่<wbr>เป็น<wbr>ผู้<wbr>อ่อน<wbr>อาวุโส<wbr>กว่า<wbr>รู้<wbr>ซึ้ง<wbr>ถึง  <i><wbr>ความ<wbr>เป็น<wbr>ครู</i>  <wbr>และ<wbr>เห็น<wbr>เป็นตัว<wbr>อย่าง<wbr>ตาม<wbr>คำ<wbr>ที่<wbr>ท่าน<wbr>กล่าว<wbr>เสมอ<wbr>ว่า  <i><wbr>การ<wbr>เข้า<wbr>รับราชการ<wbr>เป็นการ<wbr>เข้า<wbr>ทำ<wbr>งาน<wbr>ตาม<wbr>วิชาชีพ<wbr>และ<wbr>เป็น<wbr>ลูกจ้าง<wbr>ของ<wbr>ราชการ <wbr>(ด้วย<wbr>ภาษี<wbr>ของ<wbr>ประชาชน) <wbr>ต้อง<wbr>ทำ<wbr>งาน<wbr>เต็ม<wbr>สติ<wbr>กำลัง<wbr>ความ<wbr>สามารถ<wbr>เพื่อ<wbr>งาน<wbr>จะ<wbr>ได้<wbr>สำเร็จ<wbr>และ<wbr>ตนเอง<wbr>ก็จะ<wbr>เจริญ<wbr>ด้วย<wbr>หน้าที่<wbr>การ<wbr>งาน …<wbr>ชีวิต<wbr>นี้<wbr>อุทิศ<wbr>ให้<wbr>งาน<wbr>นั้น…</i> <wbr>ผู้ที่<wbr>มี<wbr>โอกาส<wbr>ได้<wbr>ทำ<wbr>งาน<wbr>กับ<wbr>ท่าน<wbr>ตระหนัก<wbr>ว่า<wbr>เป็น  <i><wbr>โชค<wbr>ดี…<wbr>ที่<wbr>ได้<wbr>เห็น<wbr>กับ<wbr>ตา<wbr>และได้<wbr>ทำ<wbr>กับ<wbr>มือ<wbr>และได้<wbr>เรียนรู้<wbr>วิธี<wbr>แก้ไข<wbr>ปัญหา<wbr>ด้วย<wbr>การ<wbr>ปฏิบัติ<wbr>จริง<wbr>มา<wbr>ตั้งแต่<wbr>ต้น <wbr>ประสบการณ์<wbr>ที่<wbr>ผ่าน<wbr>มา<wbr>จึง<wbr>เป็นต้น<wbr>ทุน<wbr>การ<wbr>ทำ<wbr>งาน<wbr>ที่<wbr>แต่ละคน<wbr>ได้<wbr>รับ<wbr>มา <wbr>เมื่อ<wbr>เผชิญ<wbr>กับ<wbr>ปัญหา<wbr>และ<wbr>อุปสรรค<wbr>จึง<wbr>สามารถ<wbr>แก้ไข<wbr>ได้ <wbr>ไม่<wbr>ว่า<wbr>จะเป็น<wbr>ปัญหา<wbr>งาน<wbr>หลวง<wbr>หรือ<wbr>เรื่องส่วนตัว</i>
<p>ใน<wbr>ฐานะ<wbr>ผู้<wbr>ก่อตั้ง<wbr>คณะ<wbr>ศึกษา<wbr>ศาสตร์ <wbr>ศาสตราจารย์ <wbr>ดร. <wbr>อุบล  <wbr>เรียงสุวรรณ<wbr>ได้<wbr>วาง<wbr>รากฐาน<wbr>จัดการ<wbr>ศึกษา<wbr>วิชาชีพ<wbr>ศึกษา<wbr>ศาสตร์<wbr>ที่<wbr>มหาวิทยาลัย<wbr>เกษตรศาสตร์<wbr>ให้<wbr>มี<wbr>ความ<wbr>แตกต่าง<wbr>กับ<wbr>สถาบัน<wbr>ผลิต<wbr>ครู<wbr>อื่น ๆ <wbr>ใน<wbr>ประเทศ<wbr>ไทย<wbr>กล่าว<wbr>คือ<wbr>มุ่ง<wbr>ผลิต<wbr>เฉพาะ<wbr>ครู<wbr>ใน<wbr>สาขา<wbr>ที่<wbr>เด่น<wbr>และ<wbr>เป็น<wbr>เอกลักษณ์<wbr>ของ<wbr>มหาวิทยาลัย<wbr>เกษตรศาสตร์<wbr>เท่านั้น <wbr>ความคิด<wbr>สร้างสรรค์<wbr>ทางการ<wbr>ศึกษา<wbr>ของ<wbr>ท่าน<wbr>ฉาย<wbr>แวว<wbr>ให้<wbr>เห็น<wbr>ตั้งแต่<wbr>ครั้งที่<wbr>ท่าน<wbr>เป็น<wbr>อาจารย์<wbr>ใหญ่<wbr>โรงเรียน<wbr>จอมสุรางค์<wbr>อุปถัมภ์ <wbr>จังหวัดพระนครศรีอยุธยา<wbr>แล้ว <wbr>นั่น<wbr>คือ<wbr>ท่าน<wbr>ดำริ<wbr>ให้<wbr>ขยาย<wbr>ชั้น<wbr>เรียน<wbr>โรงเรียน<wbr>แห่ง<wbr>นั้น<wbr>ขึ้น<wbr>ไป<wbr>ถึง<wbr>มัธยม <wbr>8 <wbr>แม้ว่า<wbr>ในสมัย<wbr>ที่<wbr>สังคม<wbr>ไทย<wbr>ยัง<wbr>เห็น<wbr>ว่า<wbr>ผู้หญิง<wbr>ไม่<wbr>จำเป็น<wbr>ต้อง<wbr>เรียน<wbr>สูงๆ <wbr>ก็ตาม
<p>ใน<wbr>บรรดา<wbr>กิจการ<wbr>งาน<wbr>ทั้งปวง <wbr>ศาสตราจารย์ <wbr>ดร. <wbr>อุบล  <wbr>เรียงสุวรรณ <wbr>ภารกิจ<wbr>เด่น<wbr>ที่สุด<wbr>ดูเหมือน<wbr>จะเป็น<wbr>การ<wbr>ก่อตั้ง <i><wbr>โรงเรียนสาธิต</i>  <wbr>ให้<wbr>เป็น<wbr>ห้อง<wbr>ปฏิบัติการ<wbr>ของ<wbr>นิสิต<wbr>ครุศาสตร์<wbr>และ<wbr>ศึกษา<wbr>ศาสตร์ <wbr>ทั้งที่<wbr>จุฬาลงกรณ์<wbr>มหาวิทยาลัย<wbr>และ<wbr>มหาวิทยาลัย<wbr>เกษตรศาสตร์  <wbr>อย่างไรก็ตาม <wbr>ลูกๆ <wbr>ของ<wbr>ศาสตราจารย์ <wbr>ดร. <wbr>อุบล  <wbr>เรียงสุวรรณ <wbr>กล่าว<wbr>ว่า  <i><wbr>โรงเรียนสาธิต<wbr>เกษตรฯ <wbr>คือ<wbr>ความ<wbr>ภาคภูมิใจ<wbr>ที่สุด<wbr>ของ<wbr>แม่</i>  <wbr>นั่น<wbr>เป็น<wbr>เพราะ<wbr>ท่าน<wbr>ได้<wbr>ทำ<wbr>ตั้งแต่  <wbr>ขัด<wbr>ถู<wbr>และ<wbr>ปรับ<wbr>เปลี่ยน<wbr>อาคาร<wbr>เก่า <wbr>ลงมือ<wbr>สร้าง<wbr>อาคาร<wbr>ใหม่จริงๆ <wbr>กับ<wbr>เพื่อน<wbr>ร่วม<wbr>งาน  <wbr>ไป<wbr>จนถึง<wbr>วาง<wbr>ระบบ<wbr>ระเบียบ<wbr>บริหาร <wbr>วิชาการ <wbr>การ<wbr>จัดการ<wbr>ให้<wbr>แก่<wbr>โรงเรียน <wbr>และ<wbr>เป็น<wbr>เพราะ<wbr>ท่าน<wbr>ย่อม<wbr>ตระหนัก<wbr>ดี<wbr>ว่าการ<wbr>ก่อตั้ง<wbr>โรงเรียน<wbr>สำเร็จ<wbr>ลง<wbr>ได้<wbr>ใน<wbr>ท่ามกลาง<wbr>ความ<wbr>ขัดข้อง<wbr>นานัปการ<wbr>ด้วย<wbr>ความ<wbr>ไว้วางใจ<wbr>ของ<wbr>ผู้บังคับบัญชา <wbr>และ<wbr>ความ<wbr>รัก<wbr>ความ<wbr>ศรัทธา<wbr>ที่<wbr>เพื่อน <wbr>ผู้<wbr>ใต้<wbr>บังคับบัญชา <wbr>และ<wbr>ลูกศิษย์ลูกหา<wbr>มี<wbr>ต่อ  <i><wbr>แม่งาน</i>  <wbr>คือ<wbr>ตัว<wbr>ท่าน
<p>การ<wbr>วางแผน<wbr>งาน<wbr>และ<wbr>การ<wbr>ตัดสินใจ<wbr>ทุก<wbr>ขั้น<wbr>ตอน<wbr>อย่าง<wbr>ฉับพลัน<wbr>และ<wbr>เฉียบขาด<wbr>ของ<wbr>ศาสตราจารย์ <wbr>ดร. <wbr>อุบล   <wbr>เรียงสุวรรณ <wbr>ทำให้<wbr>โรงเรียนสาธิต<wbr>แห่ง<wbr>มหาวิทยาลัย<wbr>เกษตรศาสตร์<wbr>ใน<wbr>วัน<wbr>แรก<wbr>เปิด<wbr>เรียน<wbr>เมื่อ<wbr>ภาค<wbr>ต้น <wbr>ปีการศึกษา <wbr>2513 <wbr>มี<wbr>ความ<wbr>พร้อม <i>…<wbr>เหมือน<wbr>โรงเรียน<wbr>ที่<wbr>ได้<wbr>ทำ<wbr>การ<wbr>มานาน<wbr>แล้ว</i>
<br><img width=96% src='image/p556.jpg'>
<p>ท่าน<wbr>ขอ<wbr>ให้<wbr>อาจารย์<wbr>เปรื่อง <wbr>เปลี่ยน<wbr>สายสืบ<wbr>แห่ง<wbr>คณะ<wbr>มัณฑนศิลป์ <wbr>มหาวิทยาลัย<wbr>ศิ<wbr>ล<wbr>ปาก<wbr>ร <wbr>(ปัจจุบัน<wbr>เสียชีวิต<wbr>แล้ว) <wbr>เป็น<wbr>ผู้<wbr>ออก<wbr>แบบ<wbr>เครื่องแบบ<wbr>นักเรียน<wbr>โรงเรียนสาธิต<wbr>แห่ง<wbr>มหาวิทยาลัย<wbr>เกษตรศาสตร์<wbr>ให้ <wbr>และ<wbr>ด้วย<wbr>เหตุ<wbr>ที่<wbr>ท่าน<wbr>เกิด<wbr>วัน<wbr>เสาร์ <wbr>ท่าน<wbr>ชอบ<wbr>สีม่วง<wbr>มาก <wbr>ท่าน<wbr>จึง<wbr>ขอ<wbr>ให้<wbr>ใช้<wbr>สีม่วง<wbr>เป็น<wbr>สี<wbr>กระโปรง<wbr>นักเรียน<wbr>และได้<wbr>กำหนด<wbr>ใช้เป็น<wbr>สี<wbr>ประจำ<wbr>โรงเรียน<wbr>ต่อ<wbr>มา <wbr>นี่<wbr>คือ<wbr>ที่มา<wbr>ของ   <i><wbr>สาธิต<wbr>กระโปรง<wbr>ม่วง</i>
<p>ศาสตราจารย์ <wbr>ดร.<wbr>อุบล <wbr>เรียงสุวรรณ <wbr>เป็น<wbr>ผู้<wbr>ริเริ่ม<wbr>ใน<wbr>การ<wbr>เปิด<wbr>สอน<wbr>หลักสูตร <wbr>ทั้ง<wbr>ระดับ<wbr>ปริญญา<wbr>ตรี<wbr>และ<wbr>ปริญญา<wbr>โท<wbr>ใน<wbr>หลาย<wbr>สาขา <wbr>โดยเฉพาะ<wbr>หลักสูตร<wbr>ศิลปศาสตร<wbr>มหาบัณฑิต<wbr>ทางการ<wbr>สอน <wbr>(master <wbr>of <wbr>arts  <wbr>in <wbr>teaching) <wbr>ได้<wbr>เปิด<wbr>สอน<wbr>ใน<wbr>ปี <wbr>2519 <wbr>รวม <wbr>5 <wbr>สาขา <wbr>คือ <wbr>สาขา<wbr>การ<wbr>สอน<wbr>คณิตศาสตร์ <wbr>การ<wbr>สอน<wbr>วิทยาศาสตร์ <wbr>การ<wbr>สอน<wbr>ภาษา<wbr>ไทย <wbr>การ<wbr>สอน<wbr>ภาษา<wbr>อังกฤษ <wbr>และ<wbr>การ<wbr>สอน<wbr>สังคมศึกษา <wbr>และ<wbr>ต่อ<wbr>มา<wbr>ใน<wbr>ปี <wbr>2520 <wbr>ได้<wbr>เปิด<wbr>เพิ่ม<wbr>อีก<wbr>2<wbr>สาขา <wbr>คือ <wbr>สาขา<wbr>การ<wbr>สอน<wbr>ภาษา<wbr>ฝรั่งเศส <wbr>และ<wbr>จิตวิทยา<wbr>การศึกษา<wbr>และ<wbr>การ<wbr>แนะแนว <wbr>ได้<wbr>ผลิต<wbr>มหาบัณฑิต<wbr>ไป<wbr>ทำ<wbr>หน้าที่<wbr>อาจารย์<wbr>และ<wbr>ผู้<wbr>บริหาร<wbr>ใน<wbr>โรงเรียน <wbr>วิทยาลัย <wbr>มหาวิทยาลัย <wbr>และ<wbr>หน่วย<wbr>งาน<wbr>ต่างๆ<wbr>ปี<wbr>ละ<wbr>หลาย<wbr>ร้อย<wbr>คน
<br><img align=right width=45% src='image/p557.jpg'>
<p>นอกจาก<wbr>งาน<wbr>วาง<wbr>รากฐาน<wbr>ก่อสร้าง<wbr>อาคาร<wbr>สำนักงาน <wbr>อาคาร<wbr>เรียน<wbr>ทั้ง<wbr>ส่วน<wbr>ของ<wbr>คณะ<wbr>ศึกษา<wbr>ศาสตร์<wbr>และ<wbr>โรงเรียนสาธิต <wbr>ด้วย<wbr>การ<wbr>จัดหา<wbr>งบประมาณ<wbr>มาส<wbr>นับ<wbr>ส<wbr>นุ<wbr>น<wbr>ได้<wbr>จำนวน<wbr>มาก<wbr>แล้ว <wbr>ใน<wbr>ส่วน<wbr>การ<wbr>บริหาร<wbr>งาน<wbr>บุคคล <wbr>ก็มี <wbr>ความ<wbr>สำคัญ<wbr>ยิ่ง <wbr>ศาสตราจารย์ <wbr>อุบล <wbr>เรียงสุวรรณ<wbr>ได้<wbr>สรรหา<wbr>และ<wbr>โอน<wbr>บุคลากร<wbr>จาก<wbr>กระทรวง<wbr>ศึกษาธิการ<wbr>และ<wbr>มหาวิทยาลัย<wbr>ต่างๆ <wbr>มา<wbr>ปฏิบัติ<wbr>งาน<wbr>ใน<wbr>การ<wbr>สร้าง<wbr>คณะ<wbr>และ<wbr>โรงเรียน<wbr>ให้<wbr>เพียงพอ<wbr>กับ<wbr>จำนวน<wbr>นิสิต<wbr>และ<wbr>นักเรียน<wbr>ที่มี<wbr>จำนวน<wbr>เพิ่ม<wbr>ขึ้น<wbr>ทุก<wbr>ปี <wbr>รวม<wbr>ทั้ง<wbr>วางแผน<wbr>ขอ<wbr>อัตรา<wbr>กำลัง<wbr>จาก <wbr>ก.ม. <wbr>และ<wbr>สำนัก<wbr>งบประมาณ<wbr>ได้<wbr>แต่ละ<wbr>ปี<wbr>มาก<wbr>กว่า<wbr>คณะ<wbr>อื่นๆ<wbr>ใน<wbr>มหาวิทยาลัย
<p>ใน<wbr>ส่วน<wbr>คุณภาพ<wbr>ของ<wbr>อาจารย์<wbr>ใน<wbr>คณะ<wbr>และ<wbr>โรงเรียน <wbr>ก็ได้<wbr>ส่งเสริม<wbr>สนับสนุน<wbr>และ<wbr>จัดหา<wbr>ร<wbr>ทุน<wbr>ให้<wbr>อาจารย์<wbr>ได้<wbr>ไป<wbr>ศึกษา<wbr>ต่อ<wbr>ใน<wbr>วุฒิ<wbr>ที่<wbr>สูงขึ้น <wbr>ทั้ง<wbr>ใน<wbr>ประเทศ<wbr>และ<wbr>ต่างประเทศ <wbr>ทำให้มี<wbr>อาจารย์<wbr>ที่มี<wbr>คุณวุฒิ<wbr>มา<wbr>ช่วย<wbr>จัดการ<wbr>ศึกษา<wbr>ได้<wbr>มาก<wbr>ขึ้น
<p>เมื่อ<wbr>ศาสตราจารย์ <wbr>ดร <wbr>อุบล <wbr>เรียงสุวรรณ <wbr>ปฏิบัติ<wbr>งาน<wbr>เป็นที่<wbr>ปรึกษา<wbr>ของ<wbr>รอง<wbr>อธิการบดี<wbr>ฝ่าย<wbr>วิชาการ <wbr>(<a href="p145.html">ศาสตราจารย์ <wbr>ดร. <wbr>สุธรรม <wbr>อารีกุล</a>)<wbr>ได้<wbr>ช่วย<wbr>วาง<wbr>ระบบ<wbr>การ<wbr>พัฒนา<wbr>อาจารย์<wbr>ของ<wbr>มหาวิทยาลัย<wbr>โดย<wbr>เป็น<wbr>ประธาน<wbr>คณะ<wbr>กรรมการ<wbr>พัฒน<wbr>การเรียน<wbr>การ<wbr>สอน<wbr>ของ<wbr>มหาวิทยาลัย <wbr>โดย<wbr>จัด<wbr>ให้<wbr>มี<wbr>การ<wbr>สัมมนา <wbr>ประชุม<wbr>เชิง<wbr>ปฏิบัติการ <wbr>การ<wbr>ฝึก<wbr>อบรม<wbr>และ<wbr>การดู<wbr>งาน <wbr>ให้<wbr>อาจารย์<wbr>และ<wbr>ผู้<wbr>บริหาร<wbr>ของ<wbr>ทุก<wbr>คณะ<wbr>ของ<wbr>มหาวิทยาลัย<wbr>ได้<wbr>พัฒนาการ<wbr>เรียน<wbr>การ<wbr>สอน <wbr>รวม<wbr>ทั้ง<wbr>การ<wbr>วัด<wbr>และ<wbr>ประเมินผล<wbr>การศึกษา
<p>ใน<wbr>ด้าน<wbr>มาตรฐาน<wbr>การศึกษา<wbr>ของ<wbr>มหาวิทยาลัย<wbr>ต่างๆ <wbr>ทบวง<wbr>มหาวิทยาลัย<wbr>ได้<wbr>แต่งตั้ง<wbr>ให้<wbr>ศาสตราจารย์ <wbr>ดร.<wbr>อุบล <wbr>เรียงสุวรรณ<wbr>เป็น<wbr>ประธาน<wbr>กรรมการ<wbr>จัด<wbr>สร้าง<wbr>แบบ<wbr>ทดสอบ<wbr>สัมฤทธิ<wbr>ผล<wbr>เพื่อ<wbr>เข้า<wbr>ศึกษา<wbr>ต่อ<wbr>ใน<wbr>สถาบัน<wbr>อุดมศึกษา<wbr>ของ<wbr>รัฐ <wbr>(พ.ศ.<wbr>2520 - <wbr>2522) <wbr>เป็น<wbr>ประธาน<wbr>กรรมการ<wbr>จัด<wbr>ปฐมนิเทศ<wbr>และ<wbr>การ<wbr>ออก<wbr>ข้อสอบ<wbr>เข้า<wbr>สถาบัน<wbr>อุดมศึกษา
<p>ความ<wbr>สามารถ<wbr>ใน<wbr>ฐานะ<wbr>นักการ<wbr>ศึกษา<wbr>ของ<wbr>ศาสตราจารย์ <wbr>ดร.<wbr>อุบล <wbr>เรียงสุวรรณ <wbr>ทำให้<wbr>ท่าน<wbr>ได้<wbr>รับ<wbr>ยกย่อง<wbr>จาก<wbr>university <wbr>of <wbr>northern <wbr>colorado <wbr>ว่า<wbr>เป็น  <wbr>ศิษย์เก่า<wbr>ผู้ทรง<wbr>คุณวุฒิ<wbr>ดีเด่น  <wbr>ได้<wbr>รับ<wbr>เชิญ<wbr>ให้<wbr>ไป<wbr>รับ<wbr>รางวัล <wbr>international <wbr>recognition <wbr>award <wbr>ณ <wbr>สถาบัน<wbr>การศึกษา<wbr>แห่ง<wbr>นั้น<wbr>ใน<wbr>โอกาส<wbr>วัน<wbr>คืน<wbr>สู่<wbr>เหย้า<wbr>ประจำ<wbr>ปี<wbr>ของ<wbr>มหาวิทยาลัย<wbr>ใน<wbr>เดือน<wbr>ตุลาคม <wbr>2513 <wbr>ท่าน<wbr>เป็น<wbr>ชาว<wbr>ต่าง<wbr>ชาติ<wbr>คนแรก<wbr>ที่<wbr>ได้<wbr>รับ<wbr>รางวัล<wbr>นี้ <wbr>และ<wbr>ท่าน<wbr>ได้<wbr>รับ<wbr>รางวัล<wbr>นี้<wbr>ใน<wbr>ขณะ<wbr>ที่<wbr>ท่าน<wbr>ดำรง<wbr>ตำแหน่ง<wbr>รอง<wbr>คณบดี<wbr>คณะ<wbr>ศึกษา<wbr>ศาสตร์ <wbr>มหาวิทยาลัย<wbr>เกษตรศาสตร์<wbr>และ<wbr>อยู่<wbr>ใน<wbr>ช่วง<wbr>ก่อตั้ง<wbr>โรงเรียนสาธิต<wbr>แห่ง<wbr>มหาวิทยาลัย<wbr>เกษตรศาสตร์ <wbr>ท่าน<wbr>ได้<wbr>รับ<wbr>การก<wbr>ล่า<wbr>ว<wbr>ขวัญ<wbr>ถึง<wbr>ใน<wbr>ฐานะ<wbr>ที่<wbr>เป็น<wbr>ผู้<wbr>ก่อตั้ง<wbr>และ<wbr>วาง<wbr>แนว<wbr>การ<wbr>สอน<wbr>ด้วย<wbr>วิธี<wbr>แปลก<wbr>ใหม่<wbr>ไม่<wbr>เหมือน<wbr>ใคร<wbr>ขึ้น <wbr>ซึ่ง<wbr>ปรากฏ<wbr>ว่า<wbr>ได้<wbr>ผล<wbr>ดียิ่ง<wbr>เป็นที่<wbr>ยอม<wbr>รับ<wbr>ของ<wbr>สังคม<wbr>ไทย
<br><img width=80% src='image/p558.jpg'>
<p>นอกจาก<wbr>รางวัล<wbr>ดัง<wbr>กล่าว<wbr>แล้ว <wbr>ศาสตราจารย์ <wbr>ดร.<wbr>อุบล  <wbr>เรียงสุวรรณ <wbr>ยัง<wbr>ได้<wbr>รับ<wbr>การ<wbr>ยกย่อง<wbr>ใน<wbr>วาระ<wbr>อื่นๆ <wbr>อีก<wbr>เช่น <wbr>เมื่อ <wbr>พ.<wbr>ศ<wbr>2526 <wbr>ได้<wbr>รับ<wbr>พระราชทาน<wbr>ปริญญา<wbr>ดุษฎีบัณฑิต<wbr>กิตติมศักดิ์ <wbr>สาขา<wbr>ศึกษา<wbr>ศาสตร์- <wbr>การ<wbr>สอน <wbr>จาก<wbr>มหาวิทยาลัย <wbr>เกษตรศาสตร์  <wbr>พ.<wbr>ศ<wbr>2537 <wbr>ได้<wbr>รับ<wbr>พระราชทาน<wbr>รางวัล<wbr>แม่<wbr>ดีเด่น<wbr>แห่ง<wbr>ชาติ <wbr>สาขา<wbr>แม่<wbr>ผู้<wbr>บำเพ็ญ<wbr>ประโยชน์<wbr>แก่<wbr>สังคม <wbr>และ<wbr>ท่าน<wbr>เป็น<wbr>ชาว<wbr>เอเชีย<wbr>คนแรก<wbr>ที่<wbr>ได้<wbr>รับ<wbr>แต่งตั้ง<wbr>ให้<wbr>ร่วม<wbr>อยู่<wbr>ใน<wbr>คณะ<wbr>กรรมการ <wbr>aacte <wbr>(american <wbr>association <wbr>committee <wbr>for <wbr>teacher <wbr>education)
<p>เครื่องราชอิสริยาภรณ์<wbr>สูงสุด<wbr>ที่<wbr>ได้<wbr>รับ<wbr>คือ <wbr>ประ<wbr>ถ<wbr>มา<wbr>ภรณ์<wbr>ช้างเผือก <wbr>(พ.ศ.<wbr>2520)
<p>ศาสตราจารย์ <wbr>ดร. <wbr>อุบล  <wbr>เรียงสุวรรณ <wbr>ได้<wbr>ถึงแก่กรรม <wbr>เมื่อ<wbr>วันที่ <wbr>12 <wbr>กุมภาพันธ์ <wbr>2541 <wbr>ณ <wbr>โรงพยาบาล<wbr>ราช<wbr>วิถี <wbr>กรุงเทพมหานคร
<p><a href="p086.html">ศาสตราจารย์ <wbr>ดร. <wbr>ประเสริฐ  <wbr>ณ <wbr>นคร</a> <wbr>กล่าว<wbr>ไว้<wbr>ว่า <i>...<wbr>ศาสตราจารย์<wbr>อุบล  <wbr>เรียงสุวรรณ <wbr>ไม่<wbr>ทำให้<wbr>มหาวิทยาลัย <wbr>เกษตรศาสตร์<wbr>ผิดหวัง<wbr>เลย…<wbr>ปัจจุบัน<wbr>โรงเรียนสาธิต<wbr>ของ<wbr>เรา<wbr>มีชื่อเสียง<wbr>ดี<wbr>มาก <wbr>ก็<wbr>ต้อง<wbr>ขอ<wbr>ขอบพระคุณ <wbr>ศ.<wbr>อุบล <wbr>ที่<wbr>ได้<wbr>วาง<wbr>รากฐาน<wbr>ไว้<wbr>ดี</i>
<p>ต่อ<wbr>มา<wbr>คุรุ<wbr>สภา<wbr>ได้<wbr>บันทึก<wbr>ประวัติ<wbr>และ<wbr>ผลงาน<wbr>ของ <wbr>ศาสตราจารย์ <wbr>ดร. <wbr>อุบล <wbr>เรียงสุวรรณ <wbr>ใน<wbr>ฐานะ<wbr>ผู้ที่<wbr>ได้<wbr>สร้างสรรค์<wbr>ผลงาน<wbr>อันเป็น<wbr>ประโยชน์<wbr>แก่<wbr>การศึกษา<wbr>ของ<wbr>ชาติ<wbr>ไว้<wbr>ใน<wbr>หนังสือ <b><wbr>ประวัติ<wbr>ครู</b> <wbr>จัด<wbr>พิมพ์<wbr>เผยแพร่<wbr>ใน<wbr>วันครู         <wbr>(10 <wbr>มกราคม <wbr>2543)
</div>
<div class=ksrc>แหล่งข้อมูล
<p>อนุสรณ์<wbr>ใน<wbr>งาน<wbr>พระราชทาน<wbr>เพลิง<wbr>ศพ <wbr>ศาสตราจารย์ <wbr>ดร.<wbr>อุบล <wbr>เรียงสุวรรณ
<p>อุบล <wbr>เรียงสุวรรณ . <wbr>สมุด<wbr>ประ<wbr>วิ<wbr>ติ<wbr>ประจำ<wbr>ตัว<wbr>ข้าราชการ <wbr>กระทรวง<wbr>ธรรมการ,<wbr>2483.
</div>
</body>
</html>
