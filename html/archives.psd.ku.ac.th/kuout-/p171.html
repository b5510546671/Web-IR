<html><head><meta http-equiv="content-type" content="text/html; charset=utf-8">
<link rel="shortcut icon" href="image/ku60.gif">
<link href="ku60.css" rel="stylesheet" type="text/css">
<title>ศาสตราจารย์ ดร. กฤษณา  ชุติมา</title>
</head>
<body>
<script src=ku60.js></script>
<table width=100% class=kmainmenu>
    <tr><td>
    &nbsp; <a href="p001.html">หน้าแรก</a>
    &nbsp; <a href="p035.html">นายกสภาฯ</a>
    &nbsp; <a href="p110.html">อธิการบดีฯ</a>
    &nbsp; <a href="p170.html">ผู้ทำประโยชน์ฯ</a>

    <td align=right>
    <select id=pmenu onchange="location = 'p'+this.options[this.selectedindex].value+'.html';">
    <optgroup label="ประวัติมหาวิทยาลัย">
             <option value=007>จดหมายจากหลวงหลวงสุวรรณวาจกกสิกิจ ถึง จอมพล ป. พิบูลสงคราม
    </option><option value=010>การเกษตรสมัยกรุงสุโขทัย และกรุงศรีอยุธยา
    </option><option value=011>การเกษตรสมัยกรุงรัตนโกสินทร์
    </option><option value=012>จุดเริ่มแรกของการศึกษาทางเกษตรของประเทศไทย
    </option><option value=013>มหาวิทยาลัยเกษตรศาสตร์
    </option>
	</optgroup>

    <optgroup label="สัญลักษณ์, ภาพ หรือ เรื่องราวเด่นๆ">
             <option value=9001>ตราประจำมหาวิทยาลัยเกษตรศาสตร์
    </option><option value=9002>พระพิรุณทรงนาค
    </option><option value=9003>พระพุทธชินสีห์จำลอง
    </option><option value=9004>เสาธงรูปทรงเมล็ดข้าวเปลือก
    </option><option value=9005>ต้นนนทรี
    </option><option value=9006>ทรงปลูกต้นนนทรีและทรงดนตรี
    </option><option value=9007>วันพระราชทานเพลงพระราชนิพนธ์ "เกษตรศาสตร์"
    </option><option value=9008>หอประชุม มหาวิทยาลัยเกษตรศาสตร์
    </option><option value=9009>ศาลาหกเหลี่ยม
    </option><option value=9010>หมุดหลักมหาวิทยาลัยเกษตรศาสตร์
    </option><option value=9011>อนุสาวรีย์สามบูรพาจารย์
    </option><option value=9012>อาคารเทพศาสตร์สถิตย์
    </option><option value=9013>หออนุสรณ์ 60 ปี มหาวิทยาลัยเกษตรศาสตร์
    </option><option value=9014>สมเด็จพระศรีนครินทราบรมราชชนนี
    </option><option value=9015>สมเด็จพระนางเจ้ารำไพพรรณี พระบรมราชินี ในพระบาทสมเด็จพระปกเกล้าเจ้าอยู่หัว
    </option><option value=9016>สระสุวรรณชาด
    </option><option value=9017>พระบาทสมเด็จพระเจ้าอยู่หัวทรงปล่อยปลาหมอเทศหน้ากรมประมง
    </option><option value=9018>แคปซูลเวลา  มหาวิทยาลัยเกษตรศาสตร์
    </option><option value=9019>วันรำลึกถึงรัชกาลที่ 8 ทรงหว่านข้าว ณ เกษตรกลาง บางเขน
    </option><option value=9020>หอประวัติ  มหาวิทยาลัยเกษตรศาสตร์
    </option><option value=9021>จักรยานเกษตร
    </option></optgroup>
    </select>
</table>
<div class=kmenu>
    <select id=pname style='width:100%;' onchange="location = 'p'+this.options[this.selectedindex].value+'.html';">
    <optgroup label="นายกสภามหาวิทยาลัย">
             <option value=040>พลเรือเอก สินธุ์  กมลนาวิน
    </option><option value=042>นาย ทวี  บุณยเกตุ
    </option><option value=044>พระยา อรรถการีย์นิพนธ์
    </option><option value=045>พระยา อัชราชทรงสิริ

    </option><option value=047>นาย จรูญ  สืบแสง
    </option><option value=048>พันเอก ช่วง  เชวงศักดิ์สงคราม
    </option><option value=050>พันตรี ควง  อภัยวงศ์
    </option><option value=051>หม่อมเจ้า สิทธิพร  กฤดากร
    </option><option value=056>พระยา พนานุจร
    </option><option value=058>พระช่วงเกษตรศิลปการ
    </option><option value=061>พลเอก เภาเพียรเลิศ  บริภัณฑ์ยุทธกิจ
    </option><option value=062>จอมพลเรือ หลวงยุทธศาสตร์โกศล
    </option><option value=063>พลเรือโท หลวงสุนาวินวิวัฒ
    </option><option value=064>จอมพล ผิน  ชุณหะวัณ
    </option><option value=066>นาย วิบูลย์  ธรรมบุตร
    </option><option value=068>นาย สวัสดิ์  มหาผล

    </option><option value=069>จอมพล สฤษดิ์  ธนะรัชต์
    </option><option value=071>จอมพล ถนอม  กิตติขจร
    </option><option value=073>ศาสตราจารย์พิเศษ อินทรี  จันทรสถิตย์
    </option><option value=082>พระเจ้าวรวงศ์เธอ พระองค์เจ้า จักรพันธ์เพ็ญศิริ
    </option><option value=086>ศาสตราจารย์ ดร.ประเสริฐ  ณ นคร
    </option><option value=094>ศาสตราจารย์พิเศษ ประยูร  จินดาประดิษฐ์
    </option><option value=097>ศาสตราจารย์ ดร.สง่า  สรรพศรี
    </option><option value=104>ฯพณฯ นายอำพล  เสนาณรงค์
    </option><option value=322>อาจารย์ ปราโมทย์  ไม้กลัด
    </option></optgroup>

    <optgroup label="อธิการบดีมหาวิทยาลัย">
             <option value=114>หลวงสุวรรณวาจกกสิกิจ
    </option><option value=123>หม่อมหลวง ชูชาติ  กำภู
    </option><option value=129>ศาสตราจารย์ ระพี  สาคริก
    </option><option value=135>ศาสตราจารย์ ดร. ไพฑูรย์  อิงคสุวรรณ

    </option><option value=139>ผู้ช่วยศาสตราจารย์ ดร. จงรัก  ปรีชานนท์
    </option><option value=145>ศาสตราจารย์  ดร. สุธรรม  อารีกุล
    </option><option value=152>ศาสตราจารย์ ดร. กำพล อดุลวิทย์
    </option><option value=159>ศาสตราจารย์ ดร. ธีระ  สูตะบุตร
    </option><option value=600>รองศาสตราจารย์ ดร. วิโรจ  อิ่มพิทักษ์
    </option><option value=601>รองศาสตราจารย์ วัฒนา  สวรรยาธิปัติ
    </option><option value=602>รองศาสตราจารย์ นสพ. ดร. ธานีรัตน์  สานติวัตร
    </option><option value=603>รองศาสตราจารย์ วุฒิชัย   กปิลกาญจน์
    </option></optgroup>

    <optgroup label="ผู้ทำประโยชน์ให้กับมหาวิทยาลัย">
             <option value=171>ศาสตราจารย์ ดร. กฤษณา  ชุติมา
    </option><option value=178>อาจารย์ กวี  วิสุทธารมณ์
    </option><option value=182>อาจารย์ ดร. กัญจนา  สินธวานนท์
    </option><option value=185>อาจารย์ ก่าน  ชลวิจารณ์
    </option><option value=189>ศาสตราจารย์ ดร. เกษม  จันทร์แก้ว
    </option><option value=193>ผู้ช่วยศาสตราจารย์ ดร. เกษม สุขสถาน

    </option><option value=202>ศาสตราจารย์ ดร. จรัญ  จันทลักขณา
    </option><option value=209>ศาสตราจารย์ จรัด  สุนทรสิงห์
    </option><option value=214>ศาสตราจารย์ จักร  โชติศาลิกร
    </option><option value=217>ศาสตราจารย์ จักร  พิชัยรณรงค์สงคราม
    </option><option value=222>ผู้ช่วยศาสตราจารย์ จำนงค์  สมประสงค์
    </option><option value=225>ศาสตราจารย์ จินดา  เทียมเมธ
    </option><option value=227>ศาสตราจารย์ คุณชวนชม จันทระเปารยะ
    </option><option value=234>ศาสตราจารย์ หม่อมราชวงศ์ ชวนิศนดากร วรวรรณ
    </option><option value=241>ศาสตราจารย์ เชื้อ  ว่องส่งสาร
    </option><option value=244>ศาสตราจารย์ โชติ สุวัตถิ
    </option><option value=246>ศาสตราจารย์พิเศษ ดร. ไชยยงค์  ชูชาติ
    </option><option value=250>ผู้ช่วยศาสตราจารย์ ดรุณา  สมบูรณกุล
    </option><option value=253>ศาสตราจารย์ เต็ม  สมิตินันทน์
    </option><option value=256>ศาสตราจารย์ ดร. ทวี  ญาณสุคนธ์
    </option><option value=260>ผู้ช่วยศาสตราจารย์ ทองพันธุ์ พูนสุวรรณ
    </option><option value=265>ผู้ช่วยศาสตราจารย์ ทัสนี  สรสุชาติ
    </option><option value=270>ศาสตราจารย์ เทียม  คมกฤส
    </option><option value=273>ศาสตราจารย์ นภา  โล่ห์ทอง
    </option><option value=279>รองศาสตราจารย์ นาวาตรี นฤดม บุญ-หลง
    </option><option value=282>ศาสตราจารย์ ดร. นิพนธ์  คันธเสวี
    </option><option value=289>ศาสตราจารย์ ดร. บรรเจิด  คติการ
    </option><option value=294>รองศาสตราจารย์ ดร. บรรพต ณ ป้อมเพชร
    </option><option value=301>ศาสตราจารย์พิเศษ บุญ  อินทรัมพรรย์
    </option><option value=306>ศาสตราจารย์ ดร.  บุญธรรม จิตต์อนันต์
    </option><option value=312>รองศาสตราจารย์ บุญสม  สุวชิรัตน์
    </option><option value=316>รองศาสตราจารย์ ประชุม  ทัพภะสุต
    </option><option value=319>อาจารย์ ปราณี แจ้งเจนกิจ

    </option><option value=326>ศาสตราจารย์ ปวิณ  ปุณศรี
    </option><option value=332>ศาสตราจารย์ ดร. พนม  สมิตานนท์
    </option><option value=340>รองศาสตราจารย์ พร  สุวรรณวาจกกสิกิจ

    </option><option value=345>ศาสตราจารย์ พันธุม  ดิษยมณฑล
    </option><option value=348>ศาสตราจารย์พิเศษ ดร. พิศ  ปัณยาลักษณ
    </option><option value=351>ศาสตราจารย์ เพ็ญศรี  กาญจโนมัย
    </option><option value=354>รองศาสตราจารย์ ไพบูลย์  ไพรีพ่ายฤทธิ์
    </option><option value=360>นายแพทย์ ภิญโญ  กัลยาณมิตร
    </option><option value=368>ศาสตราจารย์ เมฆ  บุญพราหมณ์
    </option><option value=372>อาจารย์ ดร. ระดม  เศรษฐีธร
    </option><option value=375>ศาสตราจารย์ รำพึง  ดิสสะมาน
    </option><option value=381>ศาสตราจารย์ ดร. วัฒนา  เสถียรสวัสดิ์
    </option><option value=385>รองศาสตราจารย์ วิฑูรย์  หงษ์สุมาลย์
    </option><option value=389>ศาสตราจารย์ วิทย์  ธารชลานุกิจ
    </option><option value=393>ศาสตราจารย์ ดร. สนิท  อักษรแก้ว
    </option><option value=400>ศาสตราจารย์ สมเพียร  เกษมทรัพย์
    </option><option value=409>ผู้ช่วยศาสตราจารย์ สมศักดิ์  วิราพร
    </option><option value=416>ศาสตราจารย์ หลวงสมานวนกิจ
    </option><option value=418>ศาสตราจารย์ ดร. สรสิทธิ์  วัชโรทยาน
    </option><option value=426>ผู้ช่วยศาสตราจารย์ ดร. สันทัด  โรจนสุนทร
    </option><option value=434>รองศาสตราจารย์ สายสนม  ประดิษฐดวง
    </option><option value=440>ศาสตราจารย์ สาโรช  มนตระกูล
    </option><option value=443>รองศาสตราจารย์ ดร. สำอาง  ศรีนิลทา
    </option><option value=449>ผู้ช่วยศาสตราจารย์ ดร.  สุขประชา  วาจานนท์
    </option><option value=453>ศาสตราจารย์ ดร. สุจินต์  จินายน
    </option><option value=457>รองศาสตราจารย์ คุณหญิง สุชาดา  ศรีเพ็ญ
    </option><option value=462>ศาสตราจารย์ ดร. สุชีพ  รัตรสาร
    </option><option value=468>ศาสตราจารย์ ดร. สุมินทร์  สมุทคุปติ์
    </option><option value=474>ศาสตราจารย์ ดร. สุวรรณ  เกษตรสุวรรณ
    </option><option value=482>อาจารย์ เสรี  ไตรรัตน์
    </option><option value=486>ศาสตราจารย์ ดร. โสภิณ  ทองปาน
    </option><option value=491>ศาสตราจารย์ อมร  ภูมิรัตน
    </option><option value=500>ศาสตราจารย์ ดร. อรรถ  นาครทรรพ
    </option><option value=508>รองศาสตราจารย์ อรรถ บุญนิธี
    </option><option value=515>ว่าที่ร้อยตรี อวบ  เหมะรัชตะ
    </option><option value=520>ศาสตราจารย์ อักษร  ศรีเปล่ง
    </option><option value=527>อาจารย์ อัญเชิญ  ชมภูโพธิ์
    </option><option value=533>รองศาสตราจารย์ อาบ  นคะจัด
    </option><option value=540>ผู้ช่วยศาสตราจารย์ อารย์  นวลอินทร์
    </option><option value=544>ศาสตราจารย์ ดร. อุทิศ  นาคสวัสดิ์
    </option><option value=554>ศาสตราจารย์ ดร. อุบล  เรียงสุวรรณ
    </option></optgroup>
    </select>

    <br><img class=kpic id=pimage>
    <br><div id=pnote></div>
</div>

<script>
    document.getelementbyid("pname").value = "171";
    document.getelementbyid("pmenu").value = "171";
    pimage.src = "image/p171.jpg";
    pimage.title = "ศาสตราจารย์ ดร. กฤษณา  ชุติมา";
</script>


<script>
    pnote.innerhtml = "รักษาราชการแทนอธิการบดี<br>"
                    + "1 มีนาคม 2525 - 7 มิถุนายน 2525";
</script>
<div class=kbody>
<p><b>ศาสตราจารย์ <wbr>ดร. <wbr>กฤษณา  <wbr>ชุติมา</b> <wbr>เป็น<wbr>บุตร<wbr>ของ <wbr>พ.ต.อ. <wbr>พระมหา<wbr>วิชัย <wbr>(ฉัน) <wbr>และ<wbr>นาง<wbr>ลักขณา  <wbr>ทรรทรานนท์ <wbr>เกิด<wbr>เมื่อ<wbr>วันที่ <wbr>25 <wbr>มีนาคม <wbr>2469 <wbr>ที่<wbr>ตำบล<wbr>กุฎี<wbr>จีน <wbr>อำเภอ<wbr>ธนบุรี <wbr>จังหวัด<wbr>ธนบุรี <wbr>ใน<wbr>ระยะ<wbr>แรก<wbr>ของ<wbr>การศึกษา <wbr>จบ<wbr>ชั้น<wbr>ประถม<wbr>ที่<wbr>โรงเรียน<wbr>ซาน<wbr>ตา<wbr>ครู<wbr>ส<wbr>คอนแวนต์ <wbr>พ.ศ. <wbr>2482  <wbr>ชั้น<wbr>มัธยม<wbr>ที่<wbr>โรงเรียน<wbr>เตรียม<wbr>อุดมศึกษา <wbr>พ.ศ. <wbr>2486  <wbr>ปริญญา<wbr>วิทยาศาสตร์<wbr>บัณฑิต <wbr>เกียรตินิยม<wbr>อันดับ<wbr>หนึ่ง <wbr>สาขา<wbr>เคมี <wbr>จาก<wbr>จุฬาลงกรณ์<wbr>มหาวิทยาลัย <wbr>เมื่อ<wbr>พ.ศ. <wbr>2491 <wbr>ได้<wbr>เข้า<wbr>ทำ<wbr>งาน<wbr>ใน<wbr>โรงงาน<wbr>ผลิตภัณฑ์<wbr>ยาง<wbr>ได้<wbr>ไม่<wbr>นาน<wbr>ก็<wbr>ต้อง<wbr>ลาออก <wbr>ด้วย<wbr>ล้ม<wbr>ป่วย<wbr>เนื่องจาก<wbr>การ<wbr>สูด<wbr>ดม<wbr>แก๊ส<wbr>ไฮโดรเจนซัลไฟด์<wbr>ใน<wbr>โรงงาน <wbr>ต่อ<wbr>มา<wbr>ได้<wbr>รับทุน<wbr>จาก<wbr>รัฐบาล<wbr>อเมริกา<wbr>ไป<wbr>เรียน<wbr>ต่อ<wbr>ปริญญา<wbr>โท <wbr>สาขา<wbr>เคมี <wbr>ที่ <wbr>university <wbr>of <wbr>california <wbr>เบอร์<wbr>ก<wbr>เลย์ <wbr>ประเทศ<wbr>สหรัฐ<wbr>อเมริกา <wbr>โดยไม่มี<wbr>เงื่อนไข<wbr>การ<wbr>ชดใช้<wbr>ทุน<wbr>กับ<wbr>หน่วย<wbr>ราชการ<wbr>ใด <wbr>ความ<wbr>ทราบ<wbr>ถึง<wbr>ท่าน<wbr>อธิการบดี<a href="p114.html"><wbr>คุณหลวงสุวรรณวาจกกสิกิจ</a> <wbr>จึง<wbr>ได้<wbr>กราบ<wbr>บังคม<wbr>ทูล<wbr>ให้<a href="p082.html"><wbr>พระเจ้าวรวงศ์เธอ <wbr>พระองค์เจ้า<wbr>จักรพันธ์เพ็ญศิริ</a> <wbr>เมื่อ<wbr>ครั้ง<wbr>เสด็จ<wbr>ไป<wbr>ประเทศ<wbr>สหรัฐ<wbr>อเมริกา<wbr>ให้<wbr>แวะ<wbr>ไป<wbr>ชักชวน <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>กลับ<wbr>มา<wbr>เป็น<wbr>อาจารย์<wbr>ที่<wbr>มหาวิทยาลัย<wbr>เกษตรศาสตร์ <wbr>ดังนั้น <wbr>หลังจาก<wbr>จบ<wbr>ปริญญา<wbr>โท <wbr>ทาง <wbr>science <wbr>ที่ <wbr>university <wbr>of <wbr>california <wbr>เมื่อ <wbr>พ.ศ. <wbr>2496  <wbr>แล้ว <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>จึง<wbr>ได้<wbr>เข้า<wbr>รับราชการ<wbr>เป็น<wbr>อาจารย์<wbr>ที่<wbr>มหาวิทยาลัย<wbr>เกษตรศาสตร์<wbr>ใน <wbr>พ.ศ. <wbr>2496 <wbr>ใน<wbr>ขณะ<wbr>ที่<wbr>มหาวิทยาลัย<wbr>เกษตรศาสตร์<wbr>ก่อตั้ง<wbr>ได้<wbr>เพียง <wbr>10 <wbr>ปี <wbr>และ<wbr>จบ<wbr>ปริญญา<wbr>เอก <wbr>ทาง <wbr>agricultural <wbr>biochemistry <wbr>ที่ <wbr>purdue <wbr>university <wbr>ประเทศ<wbr>สหรัฐ<wbr>อเมริกา <wbr>เมื่อ <wbr>พ.ศ. <wbr>2505
<p>ศาสตราจารย์ <wbr>ดร. <wbr>กฤษณา  <wbr>ชุติมา <wbr>กล่าว<wbr>อย่าง<wbr>ภาคภูมิใจ<wbr>ว่า <wbr>ตลอด<wbr>ระยะ<wbr>เวลา<wbr>ยาวนาน<wbr>กว่า <wbr>30 <wbr>ปี <wbr>ที่<wbr>ได้<wbr>ร่วม<wbr>ทุกข์<wbr>ร่วม<wbr>สุข<wbr>กับ<wbr>ผู้<wbr>บริหาร<wbr>มหาวิทยาลัย<wbr>เกษตรศาสตร์ <wbr>โดยเฉพาะ<a href="p114.html"><wbr>คุณหลวงสุวรรณวาจกกสิกิจ</a> <wbr>อธิการบดี <wbr>ปู<wbr>ช<wbr>นี<wbr>ย<wbr>บุคคล<wbr>ที่<wbr>ควร<wbr>แก่<wbr>การ<wbr>ยกย่อง<wbr>อย่าง<wbr>ยิ่ง <wbr>ท่าน<wbr>มี<wbr>ระบบ<wbr>บริหาร<wbr>มหาวิทยาลัย<wbr>เกษตรศาสตร์<wbr>เยี่ยง<wbr>บิดา<wbr>ปกครอง<wbr>บุตร <wbr>ครู<wbr>อาจารย์<wbr>ทุก<wbr>คน<wbr>ต่าง<wbr>ทำ<wbr>งาน<wbr>หนัก<wbr>ด้วย<wbr>ความ<wbr>อดทน<wbr>เยี่ยง<wbr>เกษตรกร <wbr>ทุก<wbr>ฝ่าย<wbr>ได้<wbr>ช่วย<wbr>กัน<wbr>ดำเนิน<wbr>การ<wbr>ทุก<wbr>วิถีทาง<wbr>ที่<wbr>จะ<wbr>ให้<wbr>มหาวิทยาลัย<wbr>เกษตรศาสตร์<wbr>ซึ่ง<wbr>เปรียบเสมือน<wbr>เด็ก<wbr>ลูกทุ่ง <wbr>สามารถ<wbr>เจริญ<wbr>เติบโต<wbr>ท่ามกลาง<wbr>สาย<wbr>ลม<wbr>แสง<wbr>แดด <wbr>มี<wbr>ชีวิต<wbr>ที่<wbr>แข็งแกร่ง<wbr>มั่นคง<wbr>แข็งแรง <wbr>จน<wbr>เติบ<wbr>ใหญ่<wbr>เป็น<wbr>มหาวิทยาลัย<wbr>ชั้น<wbr>แนวหน้า<wbr>ของ<wbr>ประเทศ<wbr>ดัง<wbr>ที่<wbr>เป็นอยู่<wbr>ในปัจจุบัน
<br><img width=90% src='image/p172.jpg'>
<p>การ<wbr>บริหาร<wbr>งาน<wbr>ใน<wbr>ระบบ<wbr>ครอบครัว<wbr>ของ<wbr>อธิการบดี<a href="p114.html"><wbr>หลวงสุวรรณวาจกกสิกิจ</a><wbr>ที่<wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>ประทับใจ<wbr>อย่าง<wbr>ยิ่ง<wbr>คือ <wbr>ทุก<wbr>ครั้งที่<wbr>อธิการบดี<wbr>มี<wbr>ราชการ<wbr>ต้อง<wbr>ประชุม<wbr>ปรึกษา<wbr>หารือ<wbr>กับ<wbr>ผู้<wbr>ร่วม<wbr>งาน <wbr>ท่าน<wbr>จะ<wbr>เชิญ<wbr>ให้<wbr>มา<wbr>ประชุม<wbr>ที่<wbr>โต๊ะ<wbr>ตัว<wbr>ยาว <wbr>เก้าอี้<wbr>ธรรมดาๆ <wbr>ไม่<wbr>หรูหรา<wbr>อย่าง<wbr>การ<wbr>ประชุม<wbr>ผู้<wbr>บริหาร<wbr>ใน<wbr>ยุค<wbr>ปัจจุบัน <wbr>สถานที่<wbr>ประชุม<wbr>เป็น<wbr>เรือน<wbr>ไม้<wbr>ชั้นเดียว<wbr>กลาง<wbr>ทุ่ง<wbr>บางเขน <wbr>ที่<wbr>ภาคภูมิใจ<wbr>ที่สุด<wbr>คือ <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ซึ่ง<wbr>เปรียบเสมือน<wbr>ลูก<wbr>สาว<wbr>คน<wbr>เล็ก<wbr>จะ<wbr>ได้<wbr>รับ<wbr>เกียรติ<wbr>ให้<wbr>เข้า<wbr>ร่วม<wbr>ประชุม<wbr>ด้วย<wbr>ทุก<wbr>ครั้ง <wbr>โดย<wbr>นั่ง<wbr>อยู่<wbr>ปลายๆ <wbr>โต๊ะ<wbr>ร่วม<wbr>ประชุม<wbr>กับ<wbr>อาจารย์<wbr>ผู้ใหญ่ <wbr>อาทิ <a href="p209.html"><wbr>ศาสตราจารย์<wbr>จรัด  <wbr>สุนทรสิงห์</a>  <wbr>อาจารย์<wbr>แทน  <wbr>อิงคสุวรรณ  <a href="p178.html"><wbr>อาจารย์<wbr>กวี  <wbr>วิสุทธารมณ์</a>  <wbr>และ<a href="p416.html"><wbr>คุณหลวง<wbr>สมาน<wbr>วน<wbr>กิจ</a> <wbr>เป็นต้น <wbr>ที่<wbr>สำคัญ<wbr>อย่าง<wbr>ยิ่ง<wbr>คือ <wbr>การ<wbr>ดำเนิน<wbr>งาน<wbr>ด้าน<wbr>วิชาการ <wbr>หรือ<wbr>ใน<wbr>เรื่อง<wbr>ทั่วๆ <wbr>ไป<wbr>ของ<wbr>มหาวิทยาลัย<wbr>เกษตรศาสตร์<wbr>จะ<wbr>ผ่าน<wbr>การ<wbr>ถกเถียง<wbr>วิ<wbr>พาก<wbr>วิจารณ์ <wbr>เสนอ<wbr>ความคิด<wbr>เห็น<wbr>อย่าง<wbr>อิสระ<wbr>จาก<wbr>ที่<wbr>ประชุม<wbr>ดัง<wbr>กล่าว <wbr>และ<wbr>ก่อน<wbr>การ<wbr>ปิด<wbr>ประชุม<wbr>ทุก<wbr>ครั้ง <wbr>ท่าน<wbr>อธิการบดี<wbr>จะ<wbr>มีวิธี<wbr>สรุป<wbr>รวบยอด<wbr>ความคิด<wbr>ที่<wbr>ทุก<wbr>คน<wbr>เห็นด้วย<wbr>และ<wbr>ยอม<wbr>รับ <wbr>เพื่อ<wbr>นำ<wbr>ไป<wbr>ปฏิบัติ<wbr>และ<wbr>ดำเนิน<wbr>การ<wbr>ต่อ<wbr>ไป<wbr>โดยไม่มี<wbr>ข้อ<wbr>โต้แย้ง<wbr>ภายหลัง
<p>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ได้<wbr>เล่า<wbr>ต่อ<wbr>ไป<wbr>ว่า <wbr>บาง<wbr>ครั้ง<wbr>การ<wbr>ที่<wbr>ลูก<wbr>ทำตา<wbr>ม<wbr>คำ<wbr>สั่ง<wbr>พ่อ<wbr>ก็<wbr>ทำให้มี<wbr>เรื่อง<wbr>ขำ<wbr>ไม่<wbr>ออก<wbr>เหมือนกัน <wbr>ดังเช่น <wbr>มี<wbr>อยู่<wbr>วัน<wbr>หนึ่ง <wbr>อธิการบดี<wbr>ให้คน<wbr>มาตา<wbr>ม <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ไป<wbr>พบ <wbr>มอบหมาย<wbr>ให้<wbr>นำ<wbr>ฝรั่ง<wbr>สามี<wbr>ภรรยา<wbr>คู่<wbr>หนึ่ง<wbr>ชม<wbr>กิจการ<wbr>มหาวิทยาลัย<wbr>เกษตรศาสตร์ <wbr>ขณะ<wbr>ทำ<wbr>หน้าที่<wbr>อย่าง<wbr>ข<wbr>มัก<wbr>เขม้น<wbr>อยู่<wbr>นั้น <wbr>ก็มี<wbr>คำ<wbr>ถาม<wbr>จาก<wbr>ฝรั่ง<wbr>ทั้ง<wbr>คู่<wbr>ว่า <wbr>คุณ<wbr>เรียน<wbr>จบ<wbr>สาขา<wbr>ใด ?  <wbr>ตอบ<wbr>ทันที<wbr>ว่า  <i><wbr>สาขา<wbr>เคมี <wbr>จาก<wbr>มหาวิทยาลัย<wbr>แค<wbr>ลิ<wbr>ฟอร์<wbr>เนีย <wbr>ที่<wbr>เบอร์<wbr>ก<wbr>เลย์ <wbr>และ<wbr>ใน<wbr>เร็วๆ <wbr>นี้ <wbr>ดร. <wbr>ไล<wbr>นัส  <wbr>พอ<wbr>ลิ่<wbr>ง <wbr>จาก<wbr>สถาบัน<wbr>เทคโนโลยี<wbr>แค<wbr>ลิ<wbr>ฟอร์<wbr>เนีย <wbr>ผู้<wbr>ซึ่ง<wbr>ได้<wbr>รับ<wbr>รางวัล<wbr>โน<wbr>เบ<wbr>ล <wbr>สาขา<wbr>เคมี <wbr>จะ<wbr>แวะ<wbr>มา<wbr>ประเทศ<wbr>ไทย<wbr>ใน<wbr>โอกาส<wbr>ผ่าน<wbr>มา<wbr>เพื่อ<wbr>ไป<wbr>รับ<wbr>รางวัล<wbr>ที่<wbr>ประเทศ<wbr>สวี<wbr>เดน</i> <wbr>ฝรั่ง<wbr>ผู้ชาย<wbr>ยิ้ม<wbr>อย่าง<wbr>กว้าง<wbr>ขวาง<wbr>พร้อม<wbr>กับ<wbr>พูด<wbr>ว่า <i><wbr>ผม<wbr>นี่แหละ <wbr>ไล<wbr>นัส  <wbr>พอ<wbr>ลิ่<wbr>ง</i> <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>ตระหนัก<wbr>ใน<wbr>ทันที<wbr>นั้น<wbr>ว่า <wbr>ได้<wbr>จุด<wbr>ใต้<wbr>ตำ<wbr>ตอ<wbr>เข้า<wbr>แล้ว <wbr>และ<wbr>เกิด<wbr>ความ<wbr>สงสัย<wbr>ไม่<wbr>รู้<wbr>หาย <wbr>จนถึง<wbr>ปัจจุบัน<wbr>นี้<wbr>ว่า <wbr>ใคร<wbr>หนอ<wbr>เป็น<wbr>คน<wbr>แนะนำ<wbr>ให้ <wbr>ดร. <wbr>ไล<wbr>นัส  <wbr>พอ<wbr>ลิ่<wbr>ง <wbr>แวะ<wbr>มา<wbr>เยี่ยม<wbr>มหาวิทยาลัย<wbr>เกษตรศาสตร์<wbr>ของ<wbr>เรา <wbr>และ <wbr>ดร. <wbr>ไล<wbr>นัส  <wbr>พอ<wbr>ลิ่<wbr>ง <wbr>จะ<wbr>คิด<wbr>เช่น<wbr>ไร <wbr>เมื่อ<wbr>มา<wbr>พบ<wbr>ว่า<wbr>สำนักงาน<wbr>อธิการบดี<wbr>ของ<wbr>มหาวิทยาลัย<wbr>เกษตรศาสตร์<wbr>เป็น<wbr>เพียง<wbr>เรือน<wbr>ไม้<wbr>ชั้นเดียว <wbr>หลัง<wbr>เล็กๆ <wbr>อยู่<wbr>กลาง<wbr>ทุ่ง<wbr>กว้าง <wbr>มี<wbr>อธิการบดี<wbr>นั่ง<wbr>บริหาร<wbr>งาน<wbr>ใน<wbr>ห้อง<wbr>ที่<wbr>เปิด<wbr>โล่ง <wbr>ลม<wbr>พัด<wbr>ผ่าน<wbr>ท่ามกลาง<wbr>เปลว<wbr>แดด <wbr>ที่<wbr>สำคัญ<wbr>คือ <wbr>ไม่มี<wbr>เลขานุการ<wbr>สาว<wbr>นั่ง<wbr>หน้า<wbr>ห้อง<wbr>ดังเช่น<wbr>ที่<wbr>พบ<wbr>เห็น<wbr>อยู่<wbr>ทั่วไป
<br><img width=90% src='image/p173.jpg'>
<p>แม้<wbr>อธิการบดี<a href="p114.html"><wbr>คุณหลวงสุวรรณวาจกกสิกิจ</a><wbr>ได้<wbr>จาก<wbr>มหาวิทยาลัย<wbr>เกษตรศาสตร์<wbr>ไป<wbr>นาน<wbr>แล้ว <wbr>แต่<wbr>วัฒนธรรม<wbr>องค์กร<wbr>ของ<wbr>เรา<wbr>แบบ<wbr>ลูกทุ่ง <wbr>ทำให้<wbr>พูด<wbr>กัน<wbr>ง่าย <wbr>เข้าใจ<wbr>กัน<wbr>ง่าย <wbr>เอาอย่าง<wbr>ไร<wbr>ก็<wbr>เอา<wbr>กัน <wbr>แม้<wbr>มี<wbr>ปัญหา<wbr>ก็<wbr>ช่วย<wbr>กัน<wbr>แก้ไข <wbr>จน<wbr>บาง<wbr>ครั้ง<wbr>อาจ<wbr>จะ<wbr>สามัคคี<wbr>กันมา<wbr>ก<wbr>เกินไป<wbr>ด้วย<wbr>ซ้ำ <wbr>ต่อ<wbr>คำ<wbr>ถาม<wbr>ที่<wbr>ว่า<wbr>เคย<wbr>มี<wbr>ลูกๆ <wbr>คิด<wbr>นอกลู่นอกทาง<wbr>บ้าง<wbr>ไหม? <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ตอบ<wbr>ว่า  <i><wbr>มี<wbr>แน่นอน</i>  <wbr>แต่<wbr>พี่ๆ <wbr>น้องๆ <wbr>จะ<wbr>ช่วย<wbr>กัน<wbr>ชี้แจง<wbr>แสดง<wbr>เหตุผล<wbr>เกลี้ยกล่อม <wbr>โน้มน้าว<wbr>กัน<wbr>ไป <wbr>จน<wbr>ใน<wbr>ที่สุด<wbr>ก็<wbr>ลงเอย<wbr>กัน<wbr>ด้วย<wbr>ดี
<p>ใน<wbr>อดีต<wbr>ที่<wbr>ผ่าน<wbr>มา <wbr>ใช่<wbr>ว่า<wbr>จะ<wbr>ไม่มี<wbr>การ<wbr>ปรับ<wbr>เปลี่ยน<wbr>หรือ<wbr>ปฏิรูป<wbr>ทาง<wbr>ด้าน<wbr>การศึกษา<wbr>ก็<wbr>หาไม่ <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>กล่าว<wbr>อย่าง<wbr>ภาคภูมิใจ<wbr>ว่า <wbr>ใน<wbr>ระบบ<wbr>การศึกษา<wbr>ระดับ<wbr>มหาวิทยาลัย<wbr>ไทย <wbr>ได้<wbr>มี<wbr>การ<wbr>เปลี่ยน<wbr>จาก<wbr>ระบบ<wbr>ชั้น<wbr>ปี<wbr>มา<wbr>เป็น<wbr>ระบบ<wbr>หน่วยกิต <wbr>และ<wbr>เปลี่ยน<wbr>การ<wbr>วัดผล<wbr>จาก<wbr>การ<wbr>ให้<wbr>คะแนน<wbr>ร้อยละ <wbr>มา<wbr>เป็น<wbr>ระดับ<wbr>แต้ม<wbr>คะแนน <wbr>ซึ่ง<wbr>มหาวิทยาลัย <wbr>เกษตรศาสตร์ <wbr>รับ<wbr>สิ่ง<wbr>เหล่า<wbr>นั้น<wbr>มา<wbr>ปฏิบัติ<wbr>เป็น<wbr>มหาวิทยาลัย<wbr>แรก <wbr>อย่าง<wbr>ราบรื่น<wbr>โดย<wbr>พร้อมเพรียง<wbr>กัน<wbr>ทุก<wbr>คณะ <wbr>ทั้งนี้ <wbr>เพราะ<wbr>ผู้<wbr>บริหาร <a href="p209.html"><wbr>ศาสตราจารย์<wbr>จรัด  <wbr>สุนทรสิงห์</a> <wbr>ท่าน<wbr>จบ<wbr>จาก <wbr>university <wbr>of <wbr>maryland <wbr>ประเทศ<wbr>สหรัฐ<wbr>อเมริกา <wbr>ท่าน<wbr>จึง<wbr>เข้าใจ<wbr>และ<wbr>คุ้นเคย<wbr>กับ<wbr>ระบบ<wbr>การศึกษา<wbr>แบบ<wbr>นี้<wbr>มา<wbr>ก่อน <wbr>จึง<wbr>ได้<wbr>นำ<wbr>มา<wbr>ปรับ<wbr>ใช้<wbr>อย่าง<wbr>ไม่มี<wbr>ปัญหา <wbr>ใน<wbr>ขณะ<wbr>ที่<wbr>บาง<wbr>มหาวิทยาลัย<wbr>เกิด<wbr>การ<wbr>โต้เถียง<wbr>ขัดแย้ง<wbr>กัน<wbr>ภายใน<wbr>เป็น<wbr>อย่าง<wbr>มาก <wbr>ทำให้<wbr>มหาวิทยาลัย<wbr>อื่นๆ <wbr>ที่มา<wbr>เยี่ยม<wbr>ชม<wbr>มหาวิทยาลัย<wbr>เกษตรศาสตร์<wbr>ถาม<wbr>ด้วย<wbr>ความ<wbr>สงสัย<wbr>ว่า  <i><wbr>เหตุ<wbr>ใด<wbr>มหาวิทยาลัย<wbr>เกษตรศาสตร์<wbr>จึงมี<wbr>เอกภาพ <wbr>ทุก<wbr>คณะ<wbr>ปฏิบัติ<wbr>ได้<wbr>เหมือนๆ <wbr>กัน<wbr>อย่าง<wbr>เรียบร้อย</i>  <wbr>คำ<wbr>ตอบ<wbr>คือ <wbr>เป็น<wbr>เพราะ<wbr>ประวัติ<wbr>ความ<wbr>เป็น<wbr>มา<wbr>เมื่อ<wbr>ครั้ง<wbr>ก่อตั้ง<wbr>มหาวิทยาลัย<wbr>ไม่<wbr>เหมือนกัน <wbr>มหาวิทยาลัย<wbr>เกษตรศาสตร์<wbr>ได้<wbr>ผ่าน<wbr>ระยะ<wbr>เริ่มแรก<wbr>ด้วย<wbr>การ<wbr>บริหาร<wbr>แบบ<wbr>พ่อ<wbr>ปกครอง<wbr>ลูก <wbr>ทำให้มี<wbr>ความ<wbr>ปรองดอง<wbr>กัน <wbr>อันเป็น<wbr>วัฒนธรรม<wbr>องค์กร<wbr>ที่<wbr>สืบทอด<wbr>มา<wbr>ถึง<wbr>ปัจจุบัน
<p>นอกจาก<wbr>นั้น <wbr>มหาวิทยาลัย<wbr>เกษตรศาสตร์<wbr>ยัง<wbr>เป็น<wbr>มหาวิทยาลัย<wbr>แรกๆ <wbr>ที่<wbr>ได้<wbr>รับ<wbr>ความ<wbr>ช่วยเหลือ<wbr>จาก <wbr>rockefeller <wbr>foundation <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>เป็น<wbr>หนึ่ง<wbr>ใน<wbr>สอง<wbr>คนแรก<wbr>ของ<wbr>มหาวิทยาลัย<wbr>เกษตรศาสตร์<wbr>ที่<wbr>ได้<wbr>รับทุน<wbr>นี้<wbr>ไป<wbr>ทำ<wbr>ปริญญา<wbr>เอก <wbr>สาขา<wbr>เคมี <wbr>ที่<wbr>ประเทศ<wbr>สหรัฐ<wbr>อเมริกา
<p>ถาม<wbr>ถึง<wbr>ความ<wbr>ภาคภูมิใจ<wbr>ใน<wbr>งาน<wbr>ที่<wbr>ได้<wbr>กระทำ<wbr>ไว้<wbr>ให้<wbr>แก่<wbr>มหาวิทยาลัย<wbr>เกษตรศาสตร์ <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ตอบ<wbr>ว่า <wbr>การ<wbr>ต่อเติม<wbr>และ<wbr>ก่อสร้าง<wbr>ตึก<wbr>เคมี<wbr>ทั้ง<wbr>ห้อง<wbr>ปฏิบัติการ<wbr>และ<wbr>ห้อง<wbr>บรรยาย<wbr>ขนาด<wbr>ใหญ่<wbr>แทน<wbr>ห้อง <wbr>600 <wbr>เดิม <wbr>เป็น<wbr>สิ่งที่<wbr>ภาคภูมิใจ<wbr>ที่สุด <wbr>ทั้งนี้<wbr>เพราะ<wbr>ในสมัย<wbr>นั้น<wbr>ท่าน<wbr>ได้<wbr>รับ<wbr>มอบหมาย<wbr>ให้<wbr>เป็น<wbr>หัวหน้า<wbr>แผนก<wbr>วิชา<wbr>เคมี <wbr>ต่อจาก<a href="p209.html"><wbr>ศาสตราจารย์<wbr>จรัด  <wbr>สุนทรสิงห์</a> <wbr>ดังนั้น <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>จึง<wbr>รับผิดชอบ<wbr>ใน<wbr>การ<wbr>ออก<wbr>แบบ<wbr>ต่อเติม<wbr>ห้อง<wbr>ปฏิบัติการ<wbr>เคมี<wbr>เอง<wbr>ทั้งหมด <wbr>รวม<wbr>ถึง<wbr>การ<wbr>เดิน<wbr>ท่อ<wbr>น้ำ <wbr>ท่อ<wbr>แก๊ส  <wbr>ระบบ<wbr>ไฟฟ้า <wbr>ซึ่ง<wbr>ล้วน<wbr>เป็นงาน<wbr>กระจุกกระจิก<wbr>ที่<wbr>ต้อง<wbr>ชี้แจง<wbr>เจรจา<wbr>ต่อ<wbr>รอง <wbr>ด้วย<wbr>เหตุ<wbr>ด้วย<wbr>ผล<wbr>กับ<wbr>สถาปนิก <wbr>ผู้<wbr>ซึ่ง<wbr>ไม่มี<wbr>ความ<wbr>คุ้นเคย<wbr>งาน<wbr>ทาง<wbr>ด้าน<wbr>วิทยาศาสตร์ <wbr>แต่<wbr>เป็น<wbr>ผู้<wbr>ออก<wbr>แบบ<wbr>ตึก<wbr>แต่<wbr>เพียง<wbr>ผู้<wbr>เดียว <wbr>โดย<wbr>ไม่<wbr>ได้<wbr>ไต่ถาม<wbr>ถึง<wbr>ความ<wbr>ต้องการ<wbr>และ<wbr>ประโยชน์<wbr>ใช้สอย<wbr>จาก<wbr>ผู้<wbr>ใช้<wbr>ตึก <wbr>นับ<wbr>เป็น<wbr>ประสบการณ์<wbr>ครั้งแรก<wbr>ใน<wbr>ชีวิต<wbr>ของ<wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ดังนั้น <wbr>จึง<wbr>ต้อง<wbr>ใช้<wbr>ความ<wbr>พยายาม<wbr>อย่าง<wbr>ยิ่ง<wbr>ใน<wbr>การ<wbr>ขอ<wbr>เข้าไป<wbr>มี<wbr>ส่วนร่วม<wbr>กับ<wbr>สถาปนิก<wbr>และ<wbr>วิศวกร<wbr>ใน<wbr>ระหว่าง<wbr>การ<wbr>ก่อสร้าง<wbr>ทุก<wbr>ขั้น<wbr>ตอน <wbr>เมื่อ<wbr>สร้าง<wbr>ห้อง<wbr>ปฏิบัติการ<wbr>เสร็จ<wbr>แล้ว <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>ยัง<wbr>ต้อง<wbr>ออก<wbr>แบบ<wbr>ติดตั้ง<wbr>โต๊ะ<wbr>ปฏิบัติการ<wbr>ซึ่ง<wbr>ต้อง<wbr>เว้น<wbr>พื้นที่<wbr>ตรงกลาง<wbr>ไว้<wbr>ให้<wbr>อาจารย์<wbr>ผู้<wbr>ควบคุม<wbr>เดิน<wbr>ผ่าน<wbr>ได้ <wbr>รวม<wbr>ถึง<wbr>การ<wbr>ติดตั้ง<wbr>ท่อลม <wbr>ท่อ<wbr>แก๊ส <wbr>ระบบ<wbr>ไฟฟ้า <wbr>ตู้<wbr>ดูด<wbr>ควัน<wbr>และ<wbr>อุปกรณ์<wbr>ที่<wbr>จำเป็น<wbr>อื่นๆ <wbr>อีก<wbr>จิปาถะ <wbr>ใน<wbr>ที่สุด<wbr>ทุก<wbr>อย่าง<wbr>ก็<wbr>สำเร็จ<wbr>ลุล่วง<wbr>ด้วย<wbr>ดี
<p>ต่อ<wbr>มา<wbr>ใน <wbr>พ.ศ. <wbr>2517-<wbr>2518  <wbr>ได้<wbr>งบประมาณ<wbr>ก่อสร้าง<wbr>ตึก<wbr>เคมี<wbr>ใหม่ <wbr>เป็น<wbr>ตึก  <wbr>6 <wbr>ชั้น <wbr>มี<wbr>ดาดฟ้า <wbr>ตั้ง<wbr>อยู่<wbr>ทางทิศตะวันตก<wbr>ของ<wbr>ถนน<wbr>หลวง<wbr>สุวรรณฯ <wbr>อันเป็น<wbr>ตึก<wbr>เคมี<wbr>ที่<wbr>ยัง<wbr>ใช้<wbr>อยู่<wbr>ในปัจจุบัน<wbr>นี้ <wbr>อาศัย<wbr>ประสบการณ์<wbr>ที่<wbr>ได้<wbr>จาก<wbr>การ<wbr>ต่อเติม<wbr>ตึก<wbr>เคมี<wbr>เดิม<wbr>มา<wbr>แล้ว <wbr>2 <wbr>ครั้ง  <wbr>อีก<wbr>ทั้ง<wbr>ได้<wbr>ไป<wbr>ดู<wbr>งาน<wbr>ห้อง<wbr>ปฏิบัติการ<wbr>เคมี<wbr>ที่<wbr>มหาวิทยาลัย<wbr>ชั้น<wbr>นำ<wbr>ใน<wbr>ต่างประเทศ <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>จึง<wbr>ตั้งใจ<wbr>ออก<wbr>แบบ<wbr>ตึก<wbr>ใหม่<wbr>นี้<wbr>ให้<wbr>ดีที่สุด <wbr>โดย<wbr>ได้<wbr>ขอ<wbr>เข้าไป<wbr>มี<wbr>ส่วนร่วม<wbr>ใน<wbr>การ<wbr>ออก<wbr>แบบ<wbr>กับ<wbr>สถาปนิก<wbr>และ<wbr>วิศวกร<wbr>ตั้งแต่<wbr>เริ่มต้น  <wbr>กำหนด<wbr>ให้<wbr>ตึก<wbr>ใหม่<wbr>นี้<wbr>ไม่มี<wbr>ระเบียง<wbr>ซึ่ง<wbr>เป็น<wbr>สูตร<wbr>สำเร็จ<wbr>ของ<wbr>สถาปนิก<wbr>ในสมัย<wbr>นั้น <wbr>แต่<wbr>ขอ<wbr>ให้<wbr>มี<wbr>โถง<wbr>ทาง<wbr>เดิน<wbr>อยู่<wbr>ตรงกลาง<wbr>ตึก<wbr>แทน <wbr>ให้<wbr>ด้านหนึ่ง<wbr>เป็น<wbr>ห้อง<wbr>ทำ<wbr>งาน<wbr>อาจารย์ <wbr>และ<wbr>ห้อง<wbr>บริการ<wbr>เบิก<wbr>จ่าย<wbr>ของ<wbr>แก่<wbr>นิสิต <wbr>ส่วน<wbr>อีก<wbr>ด้านหนึ่ง<wbr>เป็น<wbr>ห้อง<wbr>ปฏิบัติการ <wbr>ส่วน<wbr>ห้อง<wbr>เก็บ<wbr>สาร<wbr>เคมี<wbr>ไวไฟ <wbr>ห้อง<wbr>จ่าย<wbr>แก๊ส <wbr>รวม<wbr>ทั้ง<wbr>ถัง<wbr>เก็บ<wbr>น้ำ  <wbr>ปั๊ม<wbr>น้ำ<wbr>อัตโนมัติ<wbr>ให้<wbr>อยู่<wbr>บน<wbr>ชั้น<wbr>ดาดฟ้า<wbr>ทั้งหมด <wbr>การ<wbr>ที่<wbr>ได้<wbr>ทำ<wbr>การ<wbr>ตกลง<wbr>และ<wbr>แจ้ง<wbr>ให้<wbr>วิศวกร<wbr>และ<wbr>สถาปนิก<wbr>ทราบ<wbr>ล่วงหน้า<wbr>ถึง<wbr>ความ<wbr>ต้องการ<wbr>และ<wbr>ประโยชน์<wbr>ใช้สอย<wbr>ที่<wbr>จำเป็น<wbr>ใน<wbr>สาขา<wbr>วิชา<wbr>เคมี <wbr>เป็น<wbr>ผล<wbr>ดี<wbr>ต่อ<wbr>ทุก<wbr>ฝ่าย  <wbr>โดยเฉพาะ<wbr>การ<wbr>คำนวณ<wbr>โครงสร้าง<wbr>ตึก<wbr>เพื่อ<wbr>รอง<wbr>รับ<wbr>สิ่งต่างๆ <wbr>ได้<wbr>อย่าง<wbr>ถูกต้อง <wbr>ที่<wbr>สำคัญ<wbr>คือ<wbr>มี<wbr>พื้นที่<wbr>ใช้สอย<wbr>เพิ่ม<wbr>ขึ้น <wbr>ได้<wbr>ห้อง<wbr>ปฏิบัติการ<wbr>เพิ่ม<wbr>ขึ้น <wbr>เพียงพอ<wbr>ต่อ<wbr>นิสิต<wbr>และ<wbr>วิชา<wbr>ที่<wbr>จะ<wbr>เปิด<wbr>สอน<wbr>ใน<wbr>อนาคต <wbr>นอกจาก<wbr>นั้น<wbr>ยังมี<wbr>พื้นที่<wbr>สำหรับ<wbr>ห้อง<wbr>ปฏิบัติการ<wbr>วิจัย<wbr>สำหรับ<wbr>อาจารย์<wbr>และ<wbr>นิสิต<wbr>ปริญญา<wbr>โท-<wbr>เอก<wbr>อีก<wbr>ด้วย  <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>กล่าว<wbr>ต่อ<wbr>ไป<wbr>ว่า <wbr>การ<wbr>ก่อสร้าง<wbr>ตึก<wbr>ใหม่<wbr>นี้<wbr>ได้<wbr>รับ<wbr>ความ<wbr>ร่วมมือ<wbr>เป็น<wbr>อย่าง<wbr>ดียิ่ง<wbr>จาก<wbr>สถาปนิก<wbr>และ<wbr>วิศวกร<wbr>โดย<wbr>มี<a href="p312.html"><wbr>รองศาสตราจารย์<wbr>บุญสม  <wbr>สุวชิรัตน์</a> <wbr>จาก<wbr>คณะ<wbr>วิศวกรรมศาสตร์ <wbr>ใน<wbr>ฐานะ<wbr>วิศวกร<wbr>ควบคุม<wbr>การ<wbr>ก่อสร้าง<wbr>เป็น<wbr>สื่อ<wbr>กลาง<wbr>ช่วย<wbr>เจรจา<wbr>กับ<wbr>สถาปนิก<wbr>ให้ <wbr>แม้<wbr>เรื่อง<wbr>ใหญ่ๆ <wbr>เช่น <wbr>การ<wbr>ขอ<wbr>เปลี่ยน<wbr>จาก<wbr>คาน<wbr>เหล็ก<wbr>ซึ่ง<wbr>ไม่<wbr>ทน<wbr>ต่อ<wbr>ไอ<wbr>กรด <wbr>ไอ<wbr>ด่าง <wbr>มา<wbr>เป็น<wbr>คาน<wbr>คอนกรีต<wbr>ตลอด<wbr>จน<wbr>ดวง<wbr>ไฟฟ้า<wbr>ให้<wbr>แสงสว่าง<wbr>ต้อง<wbr>ไม่มี<wbr>โลหะ<wbr>โผล่<wbr>มา<wbr>ให้<wbr>เห็น <wbr>ท่อ<wbr>น้ำดี  <wbr>ท่อ<wbr>น้ำ<wbr>ทิ้ง <wbr>ท่อลม <wbr>และ<wbr>ท่อ<wbr>แก๊ส <wbr>ต้อง<wbr>อยู่<wbr>ใต้<wbr>ฝ้า<wbr>ทั้งหมด <wbr>เพื่อ<wbr>ง่าย<wbr>แก่<wbr>การ<wbr>ตรวจ<wbr>สอบ<wbr>และ<wbr>ซ่อมแซม<wbr>ภายหลัง <wbr>โดยไม่มี<wbr>การ<wbr>รื้อ<wbr>ฝ้า<wbr>ให้<wbr>เสียหาย<wbr>และ<wbr>เสียเวลา <wbr>พื้น<wbr>ห้อง<wbr>ต้อง<wbr>ไม่<wbr>เป็น<wbr>พื้น<wbr>ไม้ <wbr>กระเบื้อง<wbr>ยาง <wbr>กระเบื้อง<wbr>เซรา<wbr>มิ<wbr>กซ์ <wbr>หรือ<wbr>อื่น<wbr>ใด<wbr>ที่<wbr>ไม่<wbr>ทน<wbr>ต่อ<wbr>การ<wbr>หก<wbr>นอง<wbr>ของ<wbr>กรด<wbr>ด่าง <wbr>หรือ<wbr>เสี่ยง<wbr>ต่อ<wbr>การ<wbr>ลื่น<wbr>ล้ม <wbr>ต่างๆ <wbr>เหล่า<wbr>นี้<wbr>ก็ได้<wbr>รับ<wbr>การ<wbr>สนอง<wbr>ตอบ<wbr>จาก<wbr>สถาปนิก<wbr>และ<wbr>วิศวกร<wbr>เป็น<wbr>อย่าง<wbr>ดี <wbr>ใน<wbr>ที่สุด<wbr>ตึก<wbr>เคมี<wbr>ใหม่<wbr>ก็<wbr>เสร็จสิ้น<wbr>ด้วย<wbr>ความ<wbr>เรียบร้อย <wbr>หลังจาก<wbr>เวลา<wbr>ผ่าน<wbr>ไป <wbr>30 <wbr>ปี <wbr>ปัจจุบัน<wbr>นี้<wbr>การ<wbr>สร้าง<wbr>ตึก<wbr>เคมี<wbr>ไม่<wbr>ยุ่งยาก<wbr>อีก<wbr>ต่อ<wbr>ไป <wbr>สถาปนิก<wbr>รุ่น<wbr>ใหม่<wbr>เข้าใจ<wbr>หลักวิชา<wbr>ดีขึ้น <wbr>รวม<wbr>ทั้ง<wbr>เฟอร์<wbr>นิ<wbr>เจ<wbr>อร์<wbr>ใน<wbr>ห้อง<wbr>ปฏิบัติการ<wbr>ก็มี<wbr>รูปแบบ<wbr>ที่<wbr>ทันสมัย <wbr>ง่าย<wbr>ต่อ<wbr>การ<wbr>ติดตั้ง <wbr>ไม่<wbr>ต้อง<wbr>ทุ่มเท<wbr>ความคิด<wbr>เหนื่อย<wbr>ยาก<wbr>ดัง<wbr>ที่<wbr>เป็น<wbr>มา<wbr>ใน<wbr>อดีต <wbr>ทั้งหลาย<wbr>ทั้งปวง<wbr>ที่<wbr>ได้<wbr>เล่า<wbr>มา<wbr>นี้ <wbr>จึง<wbr>เป็นความ<wbr>ภาคภูมิใจ<wbr>อย่าง<wbr>ยิ่ง<wbr>ของ <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ที่<wbr>ได้<wbr>ฝาก<wbr>ไว้<wbr>กับ<wbr>มหาวิทยาลัย<wbr>เกษตรศาสตร์<wbr>ใน<wbr>ยุค<wbr>ต้นๆ
<br><img width=90% src='image/p175.jpg'>
<p>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ยังมี<wbr>เรื่องราว<wbr>ที่<wbr>นำ<wbr>ความ<wbr>ภาคภูมิใจ<wbr>และ<wbr>ประทับใจ<wbr>อีก<wbr>หลาย<wbr>เรื่อง <wbr>แต่<wbr>ด้วย<wbr>พื้นที่<wbr>และ<wbr>เวลา<wbr>มี<wbr>จำกัด <wbr>ท่าน<wbr>จึง<wbr>ขอ<wbr>เล่า<wbr>เรื่อง<wbr>สุดท้าย<wbr>ที่<wbr>ท่าน<wbr>ได้<wbr>รับ<wbr>เกียรติ<wbr>สูงสุด<wbr>ใน<wbr>ชีวิต<wbr>คือ <wbr>การได้<wbr>รับ<wbr>มอบหมาย<wbr>จาก<a href="p082.html"><wbr>พระเจ้าวรวงศ์เธอ <wbr>พระองค์เจ้า<wbr>จักรพันธ์เพ็ญศิริ</a> <wbr>ให้<wbr>เป็น<wbr>พระอาจารย์<wbr>ที่ปรึกษา<wbr>ของ<wbr>สมเด็จพระเจ้าลูกเธอ <wbr>เจ้าฟ้า<wbr>จุฬาภรณวลัยลักษณ์ <wbr>อัครราชกุมารี <wbr>พระ<wbr>ราช<wbr>ธิดา<wbr>องค์<wbr>เล็ก<wbr>ใน<wbr>พระบาทสมเด็จ<wbr>พระเจ้าอยู่หัว <wbr>ซึ่ง<wbr>ทรง<wbr>เข้า<wbr>ศึกษา<wbr>ใน<wbr>คณะ<wbr>วิทยาศาสตร์<wbr>และ<wbr>อักษรศาสตร์ <wbr>มหาวิทยาลัย<wbr>เกษตรศาสตร์ <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>กล่าว<wbr>ต่อ<wbr>ไป<wbr>ว่า <wbr>ท่าน<wbr>มี<wbr>ความ<wbr>ภาคภูมิใจ<wbr>ใน<wbr>งาน<wbr>สำคัญ<wbr>นี้<wbr>มาก <wbr>ที่<wbr>ได้<wbr>ถวาย<wbr>งาน<wbr>ทูลกระหม่อม<wbr>เล็ก <wbr>โดย<wbr>ได้<wbr>พยายาม<wbr>ทำให้<wbr>ดีที่สุด<wbr>ตลอด<wbr>ระยะ<wbr>เวลา <wbr>4 <wbr>ปี<wbr>ที่<wbr>พระองค์<wbr>ทรง<wbr>เป็น<wbr>นิสิต<wbr>ของ<wbr>มหาวิทยาลัย<wbr>เกษตรศาสตร์ <wbr>ท่าน<wbr>ได้<wbr>ดูแล<wbr>ให้<wbr>ทูลกระหม่อม<wbr>เล็ก<wbr>ทรง<wbr>ศึกษา<wbr>ตาม<wbr>หลักสูตร<wbr>เคมี<wbr>ที่<wbr>พระองค์<wbr>ทรง<wbr>เลือก<wbr>เป็น<wbr>วิชาเอก <wbr>ได้<wbr>ถวาย<wbr>คำ<wbr>แนะนำ<wbr>ใน<wbr>การเรียน<wbr>และ<wbr>การ<wbr>ทำ<wbr>กิจกรรม  <wbr>อีก<wbr>ทั้ง<wbr>ได้<wbr>ทูล<wbr>แนะแนว<wbr>ทาง<wbr>ว่า<wbr>เรียน<wbr>อย่างไร<wbr>จึง<wbr>จะ<wbr>ได้<wbr>ผล<wbr>ดี <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>กล่าว<wbr>ว่า<wbr>ท่าน<wbr>ไม่<wbr>ต้อง<wbr>เหน็ดเหนื่อย<wbr>มาก <wbr>ทั้งนี้<wbr>เพราะ<wbr>ทูลกระหม่อม<wbr>เล็ก<wbr>ทรง<wbr>มี<wbr>พระ<wbr>สติปัญญา<wbr>สูง <wbr>ความจำ<wbr>ดี<wbr>มาก <wbr>เข้า<wbr>พระทัย<wbr>ง่าย<wbr>ต่อ<wbr>คำ<wbr>อธิบาย<wbr>ใน<wbr>หลักวิชา <wbr>ที่<wbr>สำคัญ<wbr>คือ <wbr>ทรง<wbr>ขยัน<wbr>มาก <wbr>ดังนั้น <wbr>ใน<wbr>ฐานะ<wbr>พระอาจารย์<wbr>ที่ปรึกษา <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>เพียง<wbr>แต่<wbr>พยายาม<wbr>ค้น<wbr>หา<wbr>จุดเด่น<wbr>ต่างๆ <wbr>และ<wbr>พยายาม<wbr>ให้<wbr>พระองค์<wbr>ดึง<wbr>เอา<wbr>จุดเด่น<wbr>เหล่า<wbr>นั้น<wbr>ออก<wbr>มา<wbr>ใช้ <wbr>จึง<wbr>ทำให้<wbr>ผล<wbr>การเรียน<wbr>ไป<wbr>ได้ดี<wbr>ยิ่ง <wbr>โดย<wbr>ทรง<wbr>ได้<wbr>รับ<wbr>เหรียญ<wbr>รางวัล<wbr>เรียน<wbr>ดี<wbr>ทุก<wbr>ปี <wbr>และเมื่อ<wbr>ทรง<wbr>เรียน<wbr>ครบ<wbr>ตาม<wbr>หลักสูตร<wbr>ปริญญา<wbr>ตรี<wbr>แล้ว <wbr>ทูลกระหม่อม<wbr>เล็ก<wbr>ทรง<wbr>ได้<wbr>รับ<wbr>เกียรตินิยม<wbr>อันดับ<wbr>หนึ่ง <wbr>เหรียญ<wbr>ทอง <wbr>และ<wbr>ทรง<wbr>สำเร็จ<wbr>การศึกษา<wbr>ขั้น<wbr>ปริญญา<wbr>เอก<wbr>ที่<wbr>มหาวิทยาลัย<wbr>มหิดล<wbr>ใน<wbr>เวลา<wbr>ต่อ<wbr>มา 
<br><img width=90% src='image/p176.jpg'>
<p>เมื่อ<wbr>คณะ<wbr>วิทยาศาสตร์<wbr>อักษรศาสตร์ <wbr>ได้<wbr>ตั้งขึ้น<wbr>ใน <wbr>พ.ศ. <wbr>2509  <wbr>แผนก<wbr>วิชา<wbr>เคมี<wbr>ได้<wbr>ถูก<wbr>โอน<wbr>มา<wbr>สังกัด<wbr>คณะ<wbr>ใหม่ <wbr>และ<wbr>ปรับ<wbr>เปลี่ยน<wbr>เป็น<wbr>ภาค<wbr>วิชา<wbr>เคมี <wbr>โดย<wbr>มี<wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>เป็น<wbr>หัวหน้า<wbr>ภาค<wbr>วิชา<wbr>เช่น<wbr>เดิม  <wbr>ใน <wbr>พ.ศ. <wbr>2521<wbr>ได้<wbr>รับ<wbr>แต่งตั้ง<wbr>ให้<wbr>เป็น<wbr>คณบดี <wbr>คณะ<wbr>วิทยาศาสตร์<wbr>และ<wbr>อักษรศาสตร์ <wbr>ต่อ<wbr>มา<wbr>ได้<wbr>มี<wbr>การ<wbr>ก่อตั้ง<wbr>คณะ<wbr>มนุษยศาสตร์ <wbr>ภาค<wbr>วิชา<wbr>ภาษา<wbr>อังกฤษ<wbr>ได้<wbr>ถูก<wbr>โอน<wbr>ไป<wbr>สังกัด<wbr>คณะ<wbr>ใหม่ <wbr>คณะ<wbr>วิทยาศาสตร์<wbr>และ<wbr>อักษรศาสตร์ <wbr>จึง<wbr>ได้<wbr>เปลี่ยน<wbr>ชื่อ<wbr>เป็น<wbr>คณะ<wbr>วิทยาศาสตร์ <wbr>และ<wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>ก็<wbr>ยัง<wbr>คง<wbr>ดำรง<wbr>ตำแหน่ง<wbr>คณบดี<wbr>ต่อ<wbr>ไป<wbr>จน<wbr>ครบ<wbr>วาระ
<p>ใน <wbr>พ.ศ. <wbr>2523  <a href="p139.html"><wbr>ผู้ช่วย<wbr>ศาสตราจารย์ <wbr>ดร. <wbr>จงรัก  <wbr>ปรีชานนท์</a> <wbr>เป็น<wbr>อธิการบดี <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>ได้<wbr>รับ<wbr>แต่งตั้ง<wbr>ให้<wbr>เป็นรอง<wbr>อธิการบดี<wbr>ฝ่าย<wbr>วิชาการ <wbr>และ<wbr>ดำรง<wbr>ตำแหน่ง<wbr>ต่อ<wbr>เนื่อง<wbr>ถึง <wbr>พ.ศ. <wbr>2529  <wbr>รักษาการ<wbr>อธิการบดี<wbr>ใน<wbr>ระหว่าง<wbr>ที่<wbr>ยัง<wbr>ไม่<wbr>โปรดเกล้าฯ <wbr>แต่งตั้ง<wbr>อธิการบดี<wbr>คน<wbr>ใหม่ <wbr>ซึ่ง<wbr>สรรหา<wbr>เรียบร้อย<wbr>แล้ว <wbr>อีก<wbr>ประมาณ <wbr>3-<wbr>4 <wbr>เดือน <wbr>แม้<wbr>จะ<wbr>ดำรง<wbr>ตำแหน่ง<wbr>บริหาร<wbr>ใน<wbr>ฐานะ<wbr>หัวหน้า<wbr>แผนก<wbr>วิชา  <wbr>หัวหน้า<wbr>ภาค<wbr>วิชา  <wbr>คณบดี <wbr>รอง<wbr>อธิการบดี<wbr>ฝ่าย<wbr>วิชาการ <wbr>และ<wbr>รักษาการ<wbr>อธิการบดี<wbr>อย่าง<wbr>ต่อ<wbr>เนื่อง<wbr>ยาวนาน <wbr>แต่<wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ไม่<wbr>เคย<wbr>ทอดทิ้ง<wbr>งาน<wbr>สอน <wbr>ท่าน<wbr>ยัง<wbr>คง<wbr>รับผิดชอบ<wbr>งาน<wbr>สอน<wbr>ใน<wbr>ภาค<wbr>วิชา<wbr>เคมี<wbr>เหมือนเดิม <wbr>โดยเฉพาะ<wbr>วิชา<wbr>เคมี<wbr>ชั้น<wbr>ปี<wbr>ที่ <wbr>1 <wbr>เพราะ<wbr>ท่าน<wbr>ถือว่า<wbr>วิชาพื้นฐาน<wbr>ใน<wbr>ชั้น<wbr>ปี<wbr>ที่ <wbr>1 <wbr>สำคัญ<wbr>มาก <wbr>ถ้า<wbr>นิสิต<wbr>มีฐาน<wbr>ดี <wbr>มี<wbr>หลัก<wbr>ที่มั่น<wbr>คง<wbr>แล้ว <wbr>จะ<wbr>สามารถ<wbr>เรียน<wbr>วิชา<wbr>ที่<wbr>สูงขึ้น<wbr>ไป<wbr>ได้<wbr>อย่าง<wbr>ไร้<wbr>ปัญหา <wbr>โดย<wbr>จะ<wbr>สอน<wbr>ใน<wbr>ช่วง<wbr>เวลา  <wbr>08.00-<wbr>09.00 <wbr>น. <wbr>ทั้งนี้<wbr>เพื่อ<wbr>จะ<wbr>ได้<wbr>มี<wbr>เวลา<wbr>ทำ<wbr>งาน<wbr>บริหาร<wbr>ได้<wbr>เต็มที่<wbr>อย่าง<wbr>มี<wbr>ประสิทธิภาพ
<p>งาน<wbr>ที่<wbr>ภาคภูมิใจ<wbr>ที่สุด<wbr>อีก<wbr>ชิ้น<wbr>หนึ่ง<wbr>คือ <wbr>ตำรา<wbr>เคมี<wbr>เล่ม<wbr>แรก <wbr>พิมพ์<wbr>ครั้งแรก<wbr>ใน<wbr>พ.ศ. <wbr>2515  <wbr>โดย<wbr>สำนักพิมพ์<wbr>จุฬาลงกรณ์<wbr>มหาวิทยาลัย  <wbr>ขอ<wbr>ลิขสิทธิ์<wbr>ไป<wbr>พิมพ์<wbr>และ<wbr>ทุก<wbr>มหาวิทยาลัย<wbr>จะ<wbr>ใช้<wbr>หนังสือ<wbr>เล่ม<wbr>นี้<wbr>เป็น<wbr>หลัก <wbr>ด้วย<wbr>มี<wbr>การ<wbr>ปรับปรุง <wbr>และ<wbr>เพิ่มเติม<wbr>เนื้อหา<wbr>ใหม่ๆ <wbr>เพิ่ม<wbr>ขึ้น<wbr>ทุก<wbr>ครั้งที่<wbr>พิมพ์ <wbr>จึง<wbr>ต้อง<wbr>แยก<wbr>เป็น <wbr>2 <wbr>เล่ม <wbr>ปัจจุบัน<wbr>นี้<wbr>พิมพ์<wbr>เป็น<wbr>ครั้งที่ <wbr>14 <wbr>แล้ว
<p>นอกจาก<wbr>จะ<wbr>มี<wbr>โอกาส<wbr>ร่วม<wbr>ทุกข์ <wbr>ร่วม<wbr>สุข <wbr>กับ<wbr>ผู้<wbr>บริหาร<wbr>บุกเบิก<wbr>ก่อสร้าง<wbr>มหาวิทยาลัย<wbr>เกษตรศาสตร์<wbr>ด้วย<wbr>ความ<wbr>เหนื่อย<wbr>ยาก<wbr>ใน<wbr>ยุค<wbr>ต้นๆ <wbr>แล้ว <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>ยัง<wbr>ได้<wbr>ทุ่มเท<wbr>ให้<wbr>กับ<wbr>งาน<wbr>สอน  <wbr>งาน<wbr>วิจัย  <wbr>งาน<wbr>วิชาการ <wbr>ตลอด<wbr>จน<wbr>งาน<wbr>บริหาร<wbr>ทุก<wbr>ระดับ<wbr>อย่าง<wbr>ไม่<wbr>เห็นแก่<wbr>เหน็ดเหนื่อย <wbr>ตั้งแต่ <wbr>พ.ศ. <wbr>2496  <wbr>จวบ<wbr>จน<wbr>เกษียณอายุ<wbr>ราชการ<wbr>ใน <wbr>พ.ศ. <wbr>2530  <wbr>เป็น<wbr>เวลา<wbr>ต่อ<wbr>เนื่อง<wbr>ยาวนาน<wbr>ถึง  <wbr>34  <wbr>ปี  <wbr>และ<wbr>ด้วย<wbr>ความรู้ <wbr>ความ<wbr>สามารถ<wbr>อัน<wbr>สูงส่ง <wbr>แม้<wbr>เมื่อ<wbr>เกษียณอายุ<wbr>ราชการ<wbr>ไป<wbr>แล้ว <wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>ยัง<wbr>ได้<wbr>รับ<wbr>เกียรติ<wbr>เป็น<wbr>ผู้ทรง<wbr>คุณวุฒิ<wbr>ของ<wbr>ทบวง<wbr>มหาวิทยาลัย <wbr>และ<wbr>กระทรวง<wbr>ศึกษาธิการ <wbr>ที่<wbr>สำคัญ<wbr>คือ <wbr>ได้<wbr>รับ<wbr>แต่งตั้ง<wbr>ให้<wbr>เป็น<wbr>ราชบัณฑิต <wbr>สาขา<wbr>วิทยาศาสตร์กายภาพ <wbr>ด้วย<wbr>การ<wbr>ไป<wbr>ประชุม<wbr>เดือน<wbr>ละ <wbr>3-<wbr>4 <wbr>ครั้ง  <wbr>ทุก<wbr>เดือน <wbr>จึง<wbr>นับ<wbr>ว่า<wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>ได้<wbr>ทำคุณ<wbr>ประโยชน์<wbr>ให้<wbr>กับ<wbr>มหาวิทยาลัย<wbr>เกษตรศาสตร์<wbr>และ<wbr>แผ่นดิน<wbr>เกิด<wbr>อย่าง<wbr>อเนกอนันต์ <wbr>สมควร<wbr>แก่<wbr>การ<wbr>ยกย่อง<wbr>อย่าง<wbr>ยิ่ง 
<p>รางวัล<wbr>ชีวิต<wbr>ที่<wbr>ศาสตราจารย์ <wbr>ดร. <wbr>กฤษณา  <wbr>ชุติมา<wbr>ได้<wbr>รับ<wbr>คือ <wbr>เครื่องราชอิสริยาภรณ์ <wbr>เหรียญ<wbr>รัตนาภรณ์ <wbr>ชั้น<wbr>ที่ <wbr>3 <wbr>(พ.ศ. <wbr>2527)  <wbr>และ<wbr>มหาปรมาภรณ์<wbr>ช้างเผือก <wbr>(พ.ศ. <wbr>2542)
<p>ใน<wbr>ด้าน<wbr>ครอบครัว<wbr>นั้น <wbr>ศาสตราจารย์ <wbr>ดร. <wbr>กฤษณา  <wbr>ชุติมา <wbr>สมรส<wbr>กับ<wbr>นาย<wbr>วิสุทธิ์  <wbr>ชุติมา <wbr>(ปัจจุบัน<wbr>ถึงแก่กรรม)  <wbr>มี<wbr>บุตร <wbr>2 <wbr>คน  <wbr>คน<wbr>โต<wbr>จบ<wbr>การศึกษา<wbr>ที่<wbr>ประเทศ<wbr>อังกฤษ <wbr>ทำ<wbr>งาน<wbr>เป็น<wbr>ล่าม<wbr>แปล<wbr>ภาษา<wbr>อังกฤษ  <wbr>แต่งงาน<wbr>แล้ว <wbr>มี<wbr>บุตร<wbr>ชาย <wbr>1 <wbr>คน <wbr>ส่วน<wbr>คนที่<wbr>สอง <wbr>จบ<wbr>การศึกษา<wbr>จาก<wbr>ประเทศ<wbr>เยอรมัน <wbr>ทำ<wbr>งาน<wbr>ที่<wbr>บริษัท<wbr>รถยนต์ <wbr>mercedes <wbr>benz 
<br><img width=70% src='image/p177.jpg'>
<p>ต่อ<wbr>คำ<wbr>ถาม<wbr>สุดท้าย<wbr>เกี่ยวกับ<wbr>ผล<wbr>ดี <wbr>ผล<wbr>เสีย <wbr>ใน<wbr>การ<wbr>ที่<wbr>มหาวิทยาลัย<wbr>เกษตรศาสตร์<wbr>จะ<wbr>ปรับ<wbr>เปลี่ยน<wbr>เป็น<wbr>มหาวิทยาลัย<wbr>ใน<wbr>กำกับ<wbr>ใน<wbr>อนาคต<wbr>อัน<wbr>ใกล้<wbr>นี้ <wbr>ท่าน<wbr>ตอบ<wbr>ว่า <wbr>ใน<wbr>หลักการ<wbr>โดย<wbr>แท้<wbr>แล้ว<wbr>ดี<wbr>มาก <wbr>เพราะ<wbr>ท่าน<wbr>ได้<wbr>เคย<wbr>เป็น<wbr>กรรมการ<wbr>ที่ปรึกษา<wbr>วิชาการ<wbr>ร่วม<wbr>ก่อตั้ง<wbr>มหาวิทยาลัย<wbr>สุรนารี <wbr>และ<wbr>มหาวิทยาลัย<wbr>วลัย<wbr>ลักษณ์<wbr>มา<wbr>แล้ว <wbr>ข้อ<wbr>ดี<wbr>อันดับ<wbr>แรก<wbr>คือ <wbr>จะ<wbr>สามารถ<wbr>บริหาร<wbr>เงิน<wbr>และ<wbr>งาน<wbr>ได้<wbr>อย่าง<wbr>อิสระ <wbr>และ<wbr>คล่องตัว<wbr>กว่า<wbr>อยู่<wbr>ใน<wbr>ระบบ<wbr>ราชการ <wbr>และ<wbr>ยัง<wbr>คง<wbr>ได้<wbr>รับ<wbr>เงินก้อน<wbr>อุดหนุน<wbr>จาก<wbr>รัฐบาล<wbr>เป็น<wbr>ปกติ <wbr>ที่<wbr>สำคัญ<wbr>คือ <wbr>จะ<wbr>สามารถ<wbr>คัด<wbr>สรร<wbr>คน<wbr>เก่ง <wbr>คนดี <wbr>มี<wbr>ความ<wbr>รับผิดชอบ<wbr>สูง<wbr>มา<wbr>ทำ<wbr>งาน<wbr>โดย<wbr>ได้<wbr>รับ<wbr>เงินเดือน<wbr>สูง<wbr>กว่า<wbr>การ<wbr>อิง<wbr>ระเบียบ<wbr>ราชการ <wbr>เขา<wbr>เหล่า<wbr>นั้น<wbr>จะ<wbr>ได้<wbr>ทุ่มเท<wbr>ให้<wbr>กับ<wbr>งาน<wbr>และ<wbr>องค์กร<wbr>อย่าง<wbr>เต็มที่ <wbr>ไม่<wbr>ใช่<wbr>ทำ<wbr>งาน<wbr>ครึ่ง<wbr>วันที่<wbr>มหาวิทยาลัย <wbr>อีก<wbr>ครึ่ง<wbr>วัน<wbr>ไป<wbr>ทำ<wbr>งาน<wbr>ที่<wbr>อื่น<wbr>ดัง<wbr>ที่<wbr>เป็นอยู่<wbr>ในปัจจุบัน <wbr>ข้อ<wbr>เสีย<wbr>คือ <wbr>มหาวิทยาลัย<wbr>อาจ<wbr>ต้องหา<wbr>รายได้<wbr>เพิ่มเติม<wbr>สำหรับ<wbr>เงินเดือน<wbr>ที่<wbr>เพิ่ม<wbr>ขึ้น<wbr>และ<wbr>กิจกรรม<wbr>บางอย่าง<wbr>ที่<wbr>จำเป็น <wbr>ซึ่ง<wbr>มหาวิทยาลัย<wbr>เกษตรศาสตร์<wbr>ของ<wbr>เรา<wbr>ทำได้<wbr>แน่นอน <wbr>เพราะ<wbr>เรา<wbr>มี<wbr>จุดเด่น<wbr>ทาง<wbr>สาขา<wbr>เกษตรศาสตร์  <wbr>จึง<wbr>ควร<wbr>ผลัก<wbr>ดัน<wbr>จุดเด่น<wbr>นี้<wbr>ให้<wbr>สูงขึ้น<wbr>อย่าง<wbr>จริงจัง<wbr>เป็นเรื่อง<wbr>เป็น<wbr>ราว<wbr>และ<wbr>มี<wbr>ประสิทธิภาพ <wbr>ให้<wbr>เป็นที่<wbr>เชื่อถือ<wbr>ทั้ง<wbr>ใน<wbr>ประเทศ <wbr>และ<wbr>ต่างประเทศ <wbr>และ<wbr>ควร<wbr>มี<wbr>การ<wbr>ผลัก<wbr>ดัน<wbr>ด้าน<wbr>อื่นๆ <wbr>เสริม<wbr>ด้วย <wbr>ตลอด<wbr>จน<wbr>ควร<wbr>มี<wbr>การเรียน<wbr>การ<wbr>สอน<wbr>ทาง<wbr>ด้าน<wbr>แพทยศาสตร์<wbr>และ<wbr>พยาบาล<wbr>ศาสตร์ <wbr>ให้<wbr>เป็น<wbr>มหาวิทยาลัย<wbr>ที่<wbr>สมบูรณ์<wbr>แบบ
</div>

<div class=ksrc>แหล่งข้อมูล
<p>กฤษณา  <wbr>ชุติมา.  <wbr>สัมภาษณ์, <wbr>1 <wbr>ธันวาคม <wbr>2543.
<p>กฤษณา  <wbr>ชุติมา.  <wbr>สมุด<wbr>ประวัติ<wbr>ประจำ<wbr>ตัว<wbr>ข้าราชการ<wbr>กระทรวง<wbr>เกษตร, <wbr>2497.
</div>
</body>
</html>
